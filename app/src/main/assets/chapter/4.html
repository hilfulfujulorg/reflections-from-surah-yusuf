<p>
  শৈশবে ইউসুফ (আ.) একটি স্বপ্ন দেখেন। এরপর তা বর্ণনা করেন নিজের বাবার কাছে। বাবা
  ইয়াকুব (আ.) তাঁকে বললেন&mdash; 'খবরদার! তোমার ভাইদের কাছে তা শেয়ার করো না।
  কক্ষনো তাদের তা বলো না। কারণ, তোমার ভাইয়েরা হয়তো হিংসা করবে এবং তোমাকে কষ্ট
  দেবে।'<br /><br />কিন্তু অবুঝ শিশু ইউসুফ (আ.) স্বপ্নের কথা ভাইদের কাছে বলে
  দিলেন। আর ইয়াকুব (আ.)-এর আশঙ্কা সত্যে পরিণত হলো। ভাইয়েরা হিংসা করে ইউসুফ
  (আ.)-কে হত্যার ষড়যন্ত্র করল। পরিকল্পনা মোতাবেক তারা তাঁকে নিক্ষেপ করল অন্ধকার
  কূপে। ওই কূপের পাশ দিয়ে একটি কাফেলা যাওয়ার সময় সেখানে যাত্রাবিরতি করল।
  কাফেলার পানি সংগ্রাহক বালতি ফেলল কূপে। আর কূপ থেকে উঠে এলেন ইউসুফ (আ.)।
  কাফেলার লোকেরা তাঁকে পেয়ে লুকিয়ে ফেলল। তারা তাঁকে নিজেদের সঙ্গে নিয়ে গেল
  মিশরে।<br /><br />সে যুগে পণ্যের মতো মানুষও কেনাবেচা হতো। তারাও ইউসুফ (আ.)-কে
  বিক্রি করে দিলো দাস হিসেবে। তাঁকে কিনে নিলেন মিশরের গভর্নর। কুরআনের ভাষায় যার
  নাম আজিজে মিশর। তিনি তাঁকে নিয়ে এলেন রাজপ্রাসাদে। আর নিজের স্ত্রীকে বললেন-<br /><br />"তাঁকে
  বড়ো করো, মানুষ করো। তাঁকে দেখাশোনার দায়িত্ব আমি তোমাকে দিলাম। হতে পারে
  ভবিষ্যতে সে আমাদের কাজে লাগবে। আর আমরা নিঃসন্তান। আমাদের তো ছেলেমেয়ে নেই।
  আমরা চাইলে তাঁকে পুত্র হিসেবেও গ্রহণ করতে পারব।'<br /><br />এরপর থেকে
  রাজপ্রাসাদেই ইউসুফ (আ.)-এর শৈশব কাটতে লাগল। সেখানেই তিনি শৈশব থেকে যৌবনে
  পদার্পণ করলেন। ছিলেন খুবই ব্যক্তিত্বসম্পন্ন, হ্যান্ডসাম আর অতীব সুন্দর চেহারার
  অধিকারী। গোটা বিশ্বের অর্ধেক সৌন্দর্য ছিল তাঁর একারই। এ সৌন্দর্য ফুটে উঠেছিল
  তাঁর চেহারায়, আচরণে, গেট-আপে, এককথায় সর্বাঙ্গে সর্বোতভাবে যা দেখে রয়েল
  প্যালেসের সবাই মুগ্ধ হতে লাগল তাঁর প্রতি।<br /><br />যে-ই তাঁকে একবার দেখে,
  সে-ই তাঁর জন্য পাগল হয়ে যায়। তাঁর সৌন্দর্যের বিচ্ছুরণ বিমোহিত করে সবাইকে।
  বিশেষ করে নারীরা ইউসুফ (আ.)-এর প্রেমে দিওয়ানা হতে লাগল।<br /><br />সবচেয়ে
  ভয়ংকর ঘটনা হচ্ছে, আজিজে মিশরের স্ত্রী জুলাইখা, যে কিনা ইউসুফকে ছেলের মতো
  লালন-পালন করল, মানুষ করল, সে নিজেই পাগলপারা হয়ে গেল যুবক ইউসুফের প্রেমে।<br /><br />জুলাইখা
  তার অবৈধ প্রেম নিবেদন করল ইউসুফ (আ.)-এর কাছে। ইউসুফ (আ.) তা প্রত্যাখ্যান
  করলেন। সামলে নিলেন নিজেকে। হেফাজত করলেন নিজের যৌবন ও চরিত্র। জুলাইখা রেগে-মেগে
  তাকে জেলখানায়। নিক্ষেপ করল।<br /><br />জেলখানার নির্জন অন্ধকার প্রকোষ্ঠে
  কাটতে লাগল তাঁর বন্দিজীবন। দিন গড়িয়ে সপ্তাহ, সপ্তাহ গড়িয়ে মাস, মাস গড়িয়ে
  বছরের পর বছর। এভাবেই তাঁর জীবনের প্রায় ১০ থেকে ১২ বছর কেটে গেল জেলখানায়।
  তিনি জেলখানায় দুজন কয়েদির স্বপ্নের ব্যাখ্যা করলেন। একপর্যায়ে তিনি বেরিয়েও
  এলেন জেল থেকে। তবে এটা প্রমাণিত হওয়ার পর যে, তিনি দোষী ছিলেন না; বরং তিনি
  হয়েছিলেন জুলাইখার ষড়যন্ত্রের শিকার। বাস্তবে তিনি ছিলেন একজন নির্দোষ
  পূতপবিত্র মানুষ ।<br /><br />জেল থেকে বের হয়ে তিনি মিশরের তৎকালীন বাদশার দেখা
  একটি স্বপ্নের ব্যাখ্যা করেন। ব্যাখ্যায় তিনি বলেন- 'মিশরে একটা দুর্ভিক্ষ হবে,
  যা দীর্ঘস্থায়ী হবে সাত বছর। আর দুর্ভিক্ষের আগে সাত বছর থাকবে সুদিন । এ সময়
  ভূমিতে প্রচুর শস্য উৎপাদন হবে। এ শস্য সংরক্ষণ করেই আমাদের দুর্ভিক্ষের মোকাবিলা
  করতে হবে। আর এ কাজের জন্য আমিই সর্বাধিক যোগ্য। তাই আমাকেই এ কাজের দায়িত্ব
  দিন।' বাদশাহ ইউসুফ। (আ.)-কে দুর্ভিক্ষ মোকাবিলার দায়িত্ব দিলেন। আল্লাহর
  মেহেরবানিতে তিনি এ দুর্ভিক্ষের মোকাবিলা করতে সক্ষম হন।<br /><br />এ দুর্ভিক্ষ
  শুধু মিশরেই হয়নি; হয়েছিল তৎকালীন মিশরের আশপাশের বিশাল এলাকাজুড়ে। ফলে
  ইউসুফের ভাইয়েরা, যারা তাঁকে অত্যাচার- মারপিট করে কূপে ফেলে দিয়েছিল, তারাও
  শিকার হয় দুর্ভিক্ষের। বাঁচার তাগিদে খাদ্য সংগ্রহের জন্য দীর্ঘ পথ পাড়ি দিয়ে
  তারা উপস্থিত হয় মিশরে, ইউসুফের সামনে। তারা ইউসুফ (আ.)-কে চিনতে না পারলেও তিনি
  ঠিকই তাদের চিনতে পারলেন। তাদের পর্যাপ্ত শস্য দিয়ে জানতে চাইলেন- তোমাদের কি আর
  কোনো ভাই নেই? তারা বলল, আছে। তিনি বললেন- তাহলে তাকেও নিয়ে এসো। তা হলে তোমরা
  আরও বেশি খাবার সঙ্গে নিয়ে যেতে পারবে। পরেরবার তারা নিজেদের অন্য ভাই বনি
  ইয়ামিনকে সঙ্গে নিয়ে এলো। ইউসুফ (আ.) কৌশলে তাকে নিজের কাছে রেখে দিলেন। আর
  বাকিদের দেশে পাঠিয়ে দিলেন শস্য দিয়ে।<br /><br />ইউসুফকে হারিয়েই তাঁর বাবা
  ইয়াকুব (আ.) ছিলেন শোকাগ্রস্ত। এবার বিন ইয়ামিনকেও হারিয়ে ফেলার ফলে তিনি আরও
  বেশি শোকসন্তপ্ত হয়ে পড়লেন। দুই সন্তান হারানোর শোকে কাঁদতে কাঁদতে দৃষ্টিশক্তি
  হারিয়ে ফেললেন তিনি। ইয়াকুব (আ.) বললেন- 'আমি আমার ফরিয়াদ ও দুঃখ- কষ্টের
  বর্ণনা তোমাদের অথবা অন্য কারও কাছে করি না; বরং একমাত্র আল্লাহর কাছেই তা পেশ
  করি। কাজেই আমাকে আমার অবস্থায় থাকতে দাও। সাথে সাথে এ কথাও বললেন- জেনে রেখো,
  আমার এ স্মরণ, আকুতি ও দুআ বৃদ্ধা যাবে না। আমি আল্লাহর পক্ষ থেকে এমন কিছু জানি,
  যা তোমরা জানো না।' এ কথা বলে তিনি আল্লাহ তায়ালার ওপর ভরসা রেখে 'সাবরুন জামিল'
  তথা উত্তম ধৈর্য অবলম্বন করলেন।<br /><br />পিতা দৃষ্টিশক্তি হারিয়েছেন, এটা
  শোনার পর ইউসুফ (আ.) তাঁর নিজের একটি জামা দিয়ে বললেন- এটা পিতার চোখে স্পর্শ
  করালে তিনি দৃষ্টিশক্তি ফিরে পাবেন। বাস্তবেও তা-ই হলো। পরবর্তী সময়ে ইয়াকুব
  (আ.)-এর কাছে ইউসুফ (আ.) এই মর্মে দূত পাঠালেন, আপনি সবাইকে নিয়ে মিশরে চলে
  আসুন। আল্লাহ তায়ালা আমাদের একত্রে থাকার ব্যবস্থা করে দেবেন।<br /><br />ইয়াকুব
  (আ.) সন্তানদের নিয়ে মিশর চলে এলেন। অভ্যর্থনা জানাতে ইউসুফ (আ.) শহরের বাইরে
  আসে অপেক্ষা করছিলেন। ইয়াকুব (আ.) সপরিবারে পৌঁছামাত্রই তিনি পিতাকে জড়িয়ে ধরে
  আলিঙ্গন করলেন। ছোটোবেলায় ইউসুফ (আ.) যে স্বপ্ন দেখেছিলেন তার বাস্তবায়ন ঘটল।
  আর ইয়াকুব (আ.)-কেও আল্লাহ তায়ালা তাঁর হারিয়ে যাওয়া পুত্র ইউসুফ ও বিন
  ইয়ামানিকে একত্রে ফিরিয়ে দিলেন।<br /><br /><strong>তিনটি স্বপ্ন</strong
  ><br /><br />সূরা ইউসুফে তিনটি স্বপ্নের কথা বলা হয়েছে। প্রথম স্বপ্নটি ইউসুফ
  (আ.) নিজে ছোটোবেলায় দেখেছিলেন। দ্বিতীয়টি দেখেছিল ইউসুফ (আ.) জেলে থাকাবস্থায়
  তাঁর সাথে থাকা দুজন কয়েদি। আর তৃতীয় স্বপ্নটি দেখেছিল মিশরের বাদশাহ। দ্বিতীয়
  ও তৃতীয় স্বপ্নের ব্যাখ্যা ইউসুফ (আ.) নিজেই করেছিলেন।<br /><br /><strong
    >ইউসুফে (আ.)-এর স্বপ্ন</strong
  ><br /><br />ইউসুফ (আ.) শৈশবে একদিন স্বপ্নে দেখলেন, ১১টি তারকা, সূর্য ও চন্দ্র
  তাঁর প্রতি অবনত অবস্থায় রয়েছে। পরের দিন ইউসুফ (আ.) তাঁর পিতাকে এই স্বপ্নের
  কথা জানালেন। তাঁর স্বপ্নের ব্যাখ্যা হচ্ছে, ১১টি তারকার অর্থ ইউসুফের ১১ ভাই,
  সূর্যের অর্থ পিতা ও চন্দ্রের অর্থ মাতা। তিনি স্বপ্নের বর্ণনা শুনে বুঝতে পারলেন
  এবং ইউসুফের ভাইদের কাছে তাঁর এই স্বপ্ন শেয়ার না করার জন্য ইউসুফকে বললেন।
  কারণ, স্বপ্নের তাৎপর্য অনুধাবন করে ভাইয়েরা ইউসুফের প্রতি ঈর্ষান্বিত হয়ে তাঁর
  ক্ষতি করতে পারে।<br /><br /><strong>দুজন কয়েদির স্বপ্ন</strong
  ><br /><br />ইউসুফ (আ.) যখন কারাগারে প্রবেশ করলেন, তখন তাঁর সাথে আরও দুজন
  কয়েদিও কারাগারে প্রবেশ করল। তাদের একজন বাদশাহকে শরাব পান করাত এবং অপরজন ছিল
  বাদশার বাবুর্চি। তারা উভয়েই বাদশার খাদ্যে বিষ মিশ্রিত করার অভিযোগে গ্রেফতার
  হয়েছিল। তারা দুজন একবার জেলখানায় স্বপ্ন দেখে। জেলখানার অন্য কয়েদিদের চেয়ে
  ইউসুফ (আ. ছিলেন বাতিক্রম। তাঁর চলনে-বলনে-আচরণে সম্ভ্রান্ত ভাব ও পবিত্র ওঠায়
  তারা দুজন তাঁর কাছে স্বপ্নের কথা খুলে বলল।<br /><br />তাদের মধ্যে যে লোকটি
  বাদশাহকে মদ্যপান করাত, সে বলল- 'আমি স্বপ্নে দেখলাম, আঙুর থেকে শরাব বের করছি।'
  আর দ্বিতীয়জন, যে বাদশায় বাবুর্চি ছিল, সে বলল&mdash;'আমি স্বপ্নে দেখলাম, আমার
  মাথায় রুটিভর্তি একটি ঝুড়ি রয়েছে। তা থেকে পাখিরা ঠুকরে ঠুকরে আহার করছে।
  ইউসুফ (আ.) তাদের স্বপ্নের ব্যাখ্যা দিলেন- তোমাদের একজন মুক্তি পাবে এবং চাকরিতে
  পুনর্বহাল হবে। অপরজন অপরাধী হিসেবে প্রমাণিত হবে এবং তাকে শূলে চড়ানো হবে।
  মৃত্যুর পর পাখিরা তার মাথার মগজ ঠুকরে খাবে।<br /><br /><strong
    >মিশরের বাদশার স্বপ্ন</strong
  ><br /><br />ইউসুফ (আ.) যখন কারাগারে তখন মিশরের বাদশাহ একটি অদ্ভুত স্বপ্ন
  দেখলেন। বাদশাহ বললেন- 'আমি সাতটি মোটাতাজা গাভি স্বপ্নে দেখলাম। এগুলোকে অন্য
  সাতটি জীর্ণশীর্ণ গাভি গিলে খাচ্ছে। আরও দেখলাম, সাতটি গমের সবুজ শিষ ও সাতটি
  শুষ্ক শিষ।'<br /><br />অদ্ভুত এ স্বপ্ন দেখার পর এর ব্যাখ্যা জানার জন্য বাদশাহ
  অস্থির হয়ে পড়লেন। এ স্বপ্নের সঠিক ব্যাখ্যার জন্য রাজ্যের সকল জ্ঞানী
  ব্যাখ্যাকারী ও অতীন্দ্রিয়বাদীদের একত্রিত করে স্বপ্নের ব্যাখ্যা জিজ্ঞেস করলেন।
  কিন্তু কেউ স্বপ্নটির ব্যাখ্যা দিতে পারল না। তাই সবাই উত্তর দিলো, এটা
  কল্পনাপ্রসূত স্বপ্ন। এ জাতীয় স্বপ্নের কোনো ব্যাখ্যা হয় না। আমরা এরূপ
  স্বপ্নের ব্যাখ্যা জানি না। সঠিক স্বপ্ন হলে ব্যাখ্যা দিতে পারতাম।<br /><br />জেলখানা
  থেকে দুজন কয়েদির মধ্যে যে লোকটি মুক্তি পেয়েছিল এবং চাকরিতে পুনর্বহাল
  হয়েছিল, সে বাদশাহকে ইউসুফ (আ.)-এর কথা বলল। এ কথা শুনে বাদশাহ ইউসুফ (আ.)-এর
  কাছে স্বপ্নের ব্যাখ্যা জানতে লোক পাঠালেন। ইউসুফ (আ.) বললেন- এ স্বপ্নের
  ব্যাখ্যা হলো- সাত বছর ভালো ফলন হবে, এরপর সাত বছর দুর্ভিক্ষ হবে।<br /><br />ইউসুফ
  (আ.) আরও বললেন-'দুর্ভিক্ষের বছর অতিক্রান্ত হয়ে গেলে এক বছর খুব বৃষ্টিপাত এবং
  প্রচুর ফসল উৎপন্ন হবে।' তিনি পরামর্শ দিলেন&mdash;<br /><br />প্রথম সাত বছর যে
  অতিরিক্ত শস্য উৎপন্ন হবে, তা গমের শিষের মধ্যেই রাখতে হবে যাতে পুরোনো হওয়ার পর
  গমে পোকা না লাগে। প্রথম সাত বছর যেন তারা একনাগাড়ে চাষ করে। তারপর যখন ফসল
  কাটবে, তখন যে সামান্য পরিমাণ খাবে, তা বাদে শিষসমেত যেন অবশিষ্টাংশ সংরক্ষণ করে।
  এ দুটি স্বপ্নের ব্যাখ্যা ইউসুফ (আ.) নিজেই দিয়েছিলেন, যার বিস্তারিত বিবরণ সূরা
  ইউসুফেই রয়েছে। তাফসির অংশে পুরো ঘটনাপ্রবাহে যথাস্থানে আমরা তিনটি স্বপ্নের
  ব্যাখ্যা জানব।<br /><br /><strong>যেসব চরিত্রের দেখা মিলবে সূরাটিতে</strong
  ><br /><br />যেহেতু আল্লাহ তায়ালা সূরাটিকে সর্বশ্রেষ্ঠ গল্প বলে ঘোষণা করেছেন,
  তাই এতে অনেক ক্যারেক্টার থাকবে। কাহিনির সাথে সাথে সামনে এগোলেই একের পর এক
  চরিত্রগুলো চলে আসতে থাকবে আমাদের সামনে। ক্যারেক্টারগুলোকে আমরা দুই ভাগে ভাগ
  করব।<br /><br />এক. মেজর ক্যারেক্টার<br /><br />দুই. মাইনর ক্যারেক্টার<br /><br />মেজর
  ক্যারেক্টার হিসেবে আমি এখানে আইডেন্টিফাই করেছি ইউসুফ (আ.)-কে। কারণ, সূরার শুরু
  থেকে শেষ অবধি তাঁর কথাই প্রধানত আলোচনা করা হয়েছে। যেহেতু ইউসুফ নামেই সূরার
  নামকরণ। আর তাঁর লাইফ সাইকেল নিয়ে পুরো সূরাটা, তাই তিনিই হচ্ছেন 'মেজর
  ক্যারেক্টার অব দ্যা স্টোরি'। শুরু থেকে শেষ পর্যন্ত প্রতিটি ঘটনাপ্রবাহেই প্রধান
  চরিত্র হিসেবে তাঁর উপস্থিতি বিদ্যমান।<br /><br />মাইনর ক্যারেক্টার হিসেবে
  কুরআনিক এই গল্পে আমরা ১৫টি চরিত্র খুঁে পেয়েছি। তাদের পরিচয় দিয়েই আমরা
  তাফসির অংশে প্রবেশ করব। মাইনর ক্যারেক্টার হিসেবে প্রথমেই আছেন ইয়াকুব (আ.)।
  তিনি হচ্ছেন ইউসুফ (আ.)-এর সম্মানিত পিতা। তিনি নিজেও একজন নবি।<br /><br />দ্বিতীয়
  ক্যারেক্টার&mdash;ইউসুফ (আ.)-এর বৈমাত্রেয় ১০ ভাই। এ থেকে বোঝা যায়, ইয়াকুব
  (আ.) একাধিক বিয়ে করেছিলেন। এক স্ত্রীর গর্ভ থেকে জন্ম নিয়েছিল ১০ জন সন্তান।
  আরেক স্ত্রী জন্মদান করেছিলেন দুই সন্তান। তাঁরা হচ্ছেন ইউসুফ (আ.) ও বিন
  ইয়ামিন।<br /><br />তৃতীয় ক্যারেক্টার&mdash;কাফেলার পানি সংগ্রাহক। যিনি পানি
  তুলতে কৃপে গিয়েছিলেন এবং সেখান থেকে ইউসুফ (আ.)-কে তুলে এনেছিলেন। চতুর্থ
  ক্যারেক্টার&mdash;আজিজে মিশর। পঞ্চম ক্যারেক্টার- আজিজে মিশরের স্ত্রী, যাকে
  আমরা জুলাইখা নামে চিনি। ষষ্ঠ ক্যারেক্টার&mdash;একজন বিচক্ষণ ব্যক্তি, যার কাছে
  বিচারের রায় চাওয়া হয়েছিল যে, ইউসুফ অপরাধী নাকি জুলাইখা? এ নিয়ে রয়েল
  কোর্টে বিচার বসলে তিনি নিজের বিচক্ষণতা দিয়ে প্রমাণ করেছিলেন&mdash;ইউসুফ (আ.)
  নির্দোষ এবং প্রকৃত দোষী জুলাইখা। আর এ ব্যক্তি সম্পর্কের দিক থেকে জুলাইখার
  আত্মীয় ছিলেন। কোনো কোনো বর্ণনায় বলা হয়েছে, একটি দুগ্ধপোষ্য শিশু এ সাক্ষ্য
  পেশ করেছিল। আল্লাহ তাকে বাক্শক্তি দান করেছিলেন। কিন্তু তা সহিহ সূত্রে সাব্যস্ত
  নয়।<br /><br />সপ্তম ক্যারেক্টার-মিশরের নারীরা। অষ্টম ক্যারেক্টার - জেলখানার
  দুজন কয়েদি। নবম ক্যারেক্টার - মিশরের বাদশাহ। দশম ক্যারেক্টার - বাদশার
  সভাসদবৃন্দ। একাদশ ক্যারেক্টার-বাদশার জনৈক দূত বা বাণীবাহক। দ্বাদশ
  ক্যারেক্টার-ইউসুফ (আ.)-এর ভাই বিন ইয়ামিন। ত্রয়োদশ ক্যারেক্টার- মুয়াজ্জিন
  তথা ঘোষক বা আহ্বানকারী। চতুর্দশ ক্যারেক্টার-একজন সুসংবাদদাতা, যিনি ইয়াকুব
  (আ.)-কে সুসংবাদ জানিয়ে বলেছেন, এ হচ্ছে ইউসুফের জামা। তা আপনার চোখে লাগালে
  আপনার অন্ধত্ব চলে যাবে, আর ফিরে পাবেন দৃষ্টিশক্তি। এরপর আপনার পুরো পরিবার
  নিয়ে মিশর চলে আসুন। সবশেষে পঞ্চদশ ক্যারেক্টার&mdash;ইউসুফ (আ.)-এর বিমাতা
  অর্থাৎ, নবি ইয়াকুব (আ.)-এর দ্বিতীয় স্ত্রী।<br /><br />এ পর্যায়ে আমরা সূরা
  ইউসুফের প্রতিটি আয়াতে কারিমার সহজ-সরল মর্মবাণী, ধারাবাহিক সংক্ষিপ্ত তাফসির ও
  রিফ্লেকশনগুলো আলোকপাত করব, ইনশাআল্লাহ ।
</p>