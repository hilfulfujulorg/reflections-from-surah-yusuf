<p>
    আল্লাহ তায়ালা ইউসুফ (আ.)-এর শৈশবের কথা এভাবে শুরু করছেন-<br /><br />
    إِذْ قَالَ يُوسُفُ لاَبِيْهِ يا أَبَتِ إِنّى رَأَيْتُ اَحَدَ عَشَرَ كَوْكَبًا
    وَالشَّمْسَ وَالْقَمَرَ رَأَيْتُهُمْ لِي سَاجِدِينَ<br /><br />হে নবি! স্মরণ
    করুন, ইউসুফ যখন তাঁর বাবাকে বলেছিল&mdash;হে আব্বাজান! আমি (স্বপ্নে) দেখেছি
    ১১টি তারকা, আর সূর্য ও চন্দ্র আমাকে তারা সিজদা করছে।' (সূরা ইউসুফ : 8 )<br /><br />এটা
    যেনতেন কোনো সাধারণ স্বপ্ন নয়। এটা খুব অভাবনীয় স্বপ্ন। ইয়াকুব (আ.) তা সহজেই
    বুঝতে পারলেন। তিনি অনুমান করে নিলেন- হয়তো আল্লাহ তায়ালা আমার বংশে ইউসুফের
    মাধ্যমে নবুয়তের ধারাবাহিকতা অক্ষুণ্ণ রাখবেন।<br />
</p>
    <div class="bg">
    <strong>পিতার সাথে সন্তানের সম্পর্ক</strong><br /><br />পিতার
    সাথে সন্তানের সম্পর্ক কেমন হওয়া উচিত, তা এই আয়াতের মূল শিক্ষা ।<br /><br />এই
    আয়াত স্পষ্টত আমাদের শিখিয়ে দিচ্ছে, একজন বাবা হবেন সন্তানের নিকট সবচেয়ে
    আস্থার জায়গা। সন্তান কোনো বিপদে পড়লে সবার আগে তা বাবার সাথে শেয়ার করবে।
    তাঁর থেকে পরামর্শ নেবে। কিন্তু আমাদের সমাজের চিত্র যেন ঠিক এর বিপরীত। আমাদের
    উঠতি বয়সের ছেলেমেয়েরা কোনো সংকটে পড়লে তা প্রথমে শেয়ার করে বন্ধুদের সাথে |
    কিন্তু বন্ধুদের পর্যাপ্ত অভিজ্ঞতা না থাকায় তারা সঠিক দিকনির্দেশনা দিয়ে
    ব্যর্থ হয়। ফলে সে যাত্রা করে আরও গভীর সংকটের দিকে। অথচ আম | যদি সন্তানের সাথে
    বন্ধুত্বপূর্ণ সম্পর্ক বজায় রাখতাম, তাহলে সন্তানের ঠিকই সংকট মুহূর্তে
    বাবা-মাকে মনে করত সবচেয়ে আস্থার জায়গা। তারা নির্দ্বিধায় তাদের সমস্ত সংকট ও
    প্রশ্নগুলো আমাদের কাছে খুলে বলত। ফলে খুব সহজেই পেত সঠিক সময়ে সঠিক
    দিকনির্দেশনা ।<br /><br />সূরা ইউসুফে এ বিষয়টিরই যথার্থ প্রতিফলন ঘটেছে। চাঁদ,
    সুরুজ ও ১১টি তারকা তাকে সিজদা করছে- এ স্বপ্ন দেখে ইউসুফ (আ.) ঘাবড়ে যান। এরপর
    নিঃসংকোচে সবচেয়ে আস্থার জায়গা বাবার কাছে খুলে বলেন। তিনি বন্ধু, বড়ো ভাই,
    খালা কিংবা অন্য কারও কাছে এই ঘটনা বলেননি, বলেছেন কেবলই তার বাবার কাছে। এ থেকে
    বোঝা যায়&mdash; ইয়াকুব (আ.) ছেলের কাছে নিজেকে এমনভাবে উপস্থাপন করেছেন, যাতে
    ছেলের সাথে তাঁর গড়ে উঠেছে গভীর সখ্যতা ও বন্ধুত্ব। ছেলের মনে দৃঢ় বিশ্বাস
    হয়েছে&mdash;এ দুনিয়ায় বাবা হচ্ছেন আমার সবচেয়ে আস্থা ও ভরসার জায়গা।<br />সংকটে
    পতিত সন্তানকে কখনো শাসানো উচিত নয়; বরং সংকট কেটে যাওয়ার পর তাকে পরিমিত শাসন
    করা যেতে পারে। খেয়াল রাখতে হবে, বাবা-মায়ের সাথে তার বন্ধুত্বপূর্ণ সম্পর্কে
    যেন ফাটল চির না ধরে, না ধরে তার অগাধ আস্থা ও বিশ্বাসে।
</div>
<p>
    <br /><br />ছোটোবেলা থেকেই ইউসুফের আচরণ, কথাবার্তা, চলন-বলন অন্য সাধারণ
    ছেলেদের মতো ছিল না। তা থেকেও তিনি কিছুটা অনুমান করতে পেরেছিলেন। এবার ইউসুফের
    স্বপ্নের কথা শুনে ইয়াকুব (আ.)-এর ধারণা আরও বদ্ধমূল হলো। তাই তিনি তাঁকে উপদেশ
    দিয়ে বললেন-<br /><br />قَالَ يَا بُنَيَّ لَا تَقْصُصْ رُؤْيَاكَ عَلَى
    إِخْوَتِكَ فَيَكِيدُوا لَكَ كَيْدًا إِنَّ الشَّيْطَانَ<br /><br />'হে আমার
    প্রিয় বৎস! তুমি যে স্বপ্নটা দেখেছ, তার কথা তোমার ভাইদের বলো না। বললে ভাইয়েরা
    তোমার বিরুদ্ধে ষড়যন্ত্র করবে। আর নিশ্চয়ই শয়তান মানুষের প্রকাশ্য শত্রু।'
    (সূরা ইউসুফ : ৫)<br /><br />এ থেকে বোঝা যায়&mdash;জীবনে যদি ভালো কিছু ঘটতে
    যায়, তাহলে ঢাক- ঢোল পিটিয়ে তা সবাইকে বলতে নেই। তবে যারা শুভাকাঙ্ক্ষী আছেন,
    তাদের বলা যেতে পারে। কারণ, আপনার সফলতা সবার ভালো নাও লাগতে পারে। যারা
    হিতাকাঙ্ক্ষী, তারা শুনে আনন্দিত হয়ে আপনার জন্য দুআ করলেও যারা হিংসুক, তারা
    কিন্তু ঠিকই জ্বলে-পুড়ে মরবে। আর তারা চেষ্টা করবে আপনার অনিষ্ট সাধনের। যেন
    আপনি সফলতার দোরগোড়ায় পৌঁছেও তা অর্জন করতে না পারেন।<br /><br />মানুষের মনে
    হিংসা ও অন্যের অনিষ্ট করার অস্থিরতা তৈরি করে শয়তান। আপনার যা আছে, তা নিয়ে
    আপনি সুখেই ছিলেন; কিন্তু আপনার সুখ ইবলিসের সহ্য হয় না। সে শান্তি বিনষ্ট করার
    জন্য হিংসার আগুন জ্বেলে দেবে আপনার অন্তরে।<br /><br />এ কারণেই ইয়াকুব (আ.)
    ইউসুফকে বললেন&mdash; 'খবরদার! তুমি এ স্বপ্নের কথা আমাকে বলেছ, ঠিক আছে। কিন্তু
    এ স্বপ্নের কথা ভুলেও তোমার ভাইদের কাছে বলো না। বললে ওরা শত্রুতা করবে।"
    স্বপ্নের ব্যাপারে রাসূল (সা.) বলেছেন-<br /><br />*আলিম ও শুভাকাঙ্ক্ষী ছাড়া
    কারও কাছে স্বপ্নের কথা বলতে যেয়ো<br /><br />না। কেননা, স্বপ্নের ব্যাখ্যা যা
    করা হয়, তা-ই হয়ে থাকে।' (জামে আত-তিরমিজি : ২২৮০ )<br /><br />স্বপ্নের
    ব্যাখ্যা খুবই স্পর্শকাতর একটি বিষয়। রাসূল (সা.)-এর ভাষ্যমতে, স্বপ্নের যে
    ব্যাখ্যা করা হয়, সেটাই বাস্তবায়িত হয়। তাই স্বপ্ন অন্যের সাথে শেয়ার করার
    ক্ষেত্রে বা ব্যাখ্যা চাওয়ার ক্ষেত্রে এমন ব্যক্তিকে নির্বাচন করা উচিত, যিনি
    স্বপ্নের ব্যাখ্যা সম্পর্কে প্রাজ্ঞ, আপনার শুভাকাঙ্ক্ষী, কল্যাণকামী ও তাকওয়ায়
    পূর্ণ ব্যক্তি। এর বিপরীতে অজ্ঞ, পাপী, হিংসুক, পরশ্রীকাতর ও অপরের অনিষ্টকারী
    কোনো ব্যক্তির নিকট স্বপ্নের কথা বললে বা ব্যাখ্যা চাইলে মারাত্মক বিপদ ঘনিয়ে
    আসতে পারে।<br />
</p>
<div class="bg">
    <strong>স্বপ্ন ও বাস্তবতা</strong>
    <br />স্বপ্ন স্রেফ মস্তিষ্কপ্রসূত কোনো বিষয় নয়। এটা একজন বিশ্বাসীর
    জীবনে অনেক অর্থবহ ও তাৎপর্যপূর্ণ। ক্ষেত্রবিশেষে স্বপ্ন হতে পারে মহান আল্লাহর |
    পক্ষ থেকে বিশেষ কোনো বার্তা; এমনকি সত্য স্বপ্নকে বিশ্বাসীদের জন্য নবুয়তির অংশ
    হিসেবেও স্বীকৃতি দেওয়া হয়েছে। তাই সতর্কতাস্বরূপ মুমিনদের জন্য এ ব্যাপারে বেশ
    কিছু দিকনির্দেশনা দেওয়া হয়েছে। তন্মধ্যে অন্যতম হলো, স্বপ্ন দেখলেই সেটা যে
    কারোর সাথে শেয়ার না করা। ইউসুফ (আ.) যখন স্বপ্নে দেখেন ১১টি নক্ষত্র, সূর্য ও
    চাঁদ তাঁকে সিজদা করছে, তিনি তাঁর পিতা ইয়াকুব (আ.)-এর সাথে সেটা শেয়ার করেন।
    ইয়াকুব (আ.) এই স্বপ্নের উদ্দেশ্য বুঝতে পেরে তাঁর সং ভাইদের সাথে এই স্বপ্নের
    ব্যাপারে আলোচনা করতে নিষেধ করেন। যাতে ইউসুফ (আ.) ভাইদের ষড়যন্ত্রের শিকার না
    হন।<br /><br />অনুরূপভাবে ধরুন, আপনি খুব ভালো বা সুন্দর একটা স্বপ্ন দেখেছেন।
    এখন এটা আপনি যতজনের সাথে শেয়ার করবেন, তাদের সবাই হয়তো আপনার হিতাকাঙ্ক্ষী
    নয়। ফলে আপনার সুন্দর স্বপ্ন বাস্তবায়িত হওয়ার আগেই হয়তো তাদের হিংসা-বিদ্বেষ
    কিংবা বদনজরের রোষানলে নিজের স্বাভাবিক জীবনটা দুর্বিষহ হয়ে উঠতে পারে। আর এটা
    শুধু স্বপ্নের মাঝেই সীমাবদ্ধ নয়; বরং নিজের যেকোনো অর্জন বা সাফল্যের ক্ষেত্রেও
    প্রযোজ্য। কেননা, আপনার সাফল্য হয়তো | অনেকের সহ্য নাও হতে পারে। আর পৃথিবীর
    চিরাচরিত নিয়ম এটাই যে, নিয়ামতপ্রাপ্তরা হিংসার শিকার হয়। এজন্যই নিজের
    শুভাকাঙ্ক্ষী ছাড়া স্বপ্ন বা ব্যক্তিগত অর্জনের ব্যাপারে এমন কাউকে না বলাই
    শ্রেয়ং যাদের দ্বারা ক্ষতির আশঙ্কা রয়েছে।<br /><br />স্বপ্নের ব্যাখ্যা খুবই
    স্পর্শকাতর একটি বিষয়। রাসূল (সা.)-এর ভাষ্যমতে, স্বপ্নের যে ব্যাখ্যা করা হয়,
    সেটাই বাস্তবায়িত হয়। তাই ব্যাখ্যা চাওয়ার ক্ষেত্রে এমন ব্যক্তিকে নির্বাচন
    করা উচিত, যিনি স্বপ্নের ব্যাখ্যা সম্পর্কে প্রাজ্ঞ, শুভাকাঙ্ক্ষী, কল্যাণকামী ও
    তাকওয়ায় পূর্ণ। এর বিপরীতে অজ্ঞ, পাপী, হিংসুক, পরশ্রীকাতর এবং অপরের
    অনিষ্টকারী কোনো ব্যক্তির নিকট স্বপ্নের কথা বললে বা ব্যাখ্যা চাইলে মারাত্মক
    বিপদ ঘনিয়ে আসতে পারে।<br />
    রাসূল (সা.) ইরশাদ করেন-<br /><br />"স্বপ্নকে যেন কোনো বন্ধু বা বুদ্ধিমান
    ব্যক্তি ব্যতীত অন্য কারও কাছে বিবৃত করা না হয়।' (সুনানে ইবন মাজাহ : ৩৯১৪)
</div>
<p>
    <br /><br />ইউসুফ (আ.) ছিলেন অত্যন্ত সম্ভ্রান্ত পরিবারের সন্তান।
    তিনি নিজে নাম ছিলেন। তাঁর বাবা ইয়াকুব, দাদা ইসহাক ও পরদাদা ইবরাহিমও ছিলেন।
    নবি। আলাইহিমুস সালাম।<br /><br />ইবরাহিম (আ.) হচ্ছেন সব আসমানি ধর্মের মূল
    শিকড়। ইহুদিবাদ, খ্রিষ্টবাদ ও ইসলাম&mdash;বর্তমান পৃথিবীতে এ তিনটি ধর্মের
    আধিপত্যই সর্বাধিক আদিতে এ তিনটি ধর্মই ইবরাহিম (আ.) থেকে উৎসারিত। এ কারণে এ
    তিনটি ধর্মবিশ্বাসকে বলা হয় Abrahamic Religion অথবা Abrahamic Faith অর্থাৎ,
    ইবরাহিমি ধর্মবিশ্বাস।<br /><br />ইবরাহিম (আ.)-এর দুজন সন্তান। একজন হচ্ছেন
    ইসমাইল, অন্যজন ইসহাক। ইসমাইল (আ.)-এর জেনারেশনে আল্লাহ কোনো নবি পাঠাননি সব নবি
    এসেছেন ইসহাক (আ.)-এর বংশে। তাদের সংখ্যা হাজার হাজার।<br /><br />যত নবিই
    পৃথিবীতে এসেছেন, তাঁদের সবার কাছে আল্লাহ তায়ালা এই মর্মে ওহি
    পাঠিয়েছেন&mdash;জেনে রেখো, সর্বশেষে একজন নবি আসবেন, তিনি হবেন সবার চেয়ে
    সেরা।<br /><br />ইসহাক (আ.)-এর বংশের লোকজন ভেবেছিলেন&mdash; যেহেতু হাজার হাজার
    নবি এসেছেন ইসহাক (আ.)-এর বংশে, তাহলে পৃথিবীর সর্বশ্রেষ্ঠ নবিও হয়তো আসবেন তাঁর
    বংশ থেকেই। কিন্তু আল্লাহ তায়ালা সবার ধারণা মিথ্যা প্রমাণ করে সর্বশেষ নবিকে
    পাঠান ইসমাইল (আ.)-এর বংশে ।<br /><br />ইসহাক (আ.)-এর পুত্র ইয়াকুব (আ.)-এর এক
    নাম ছিল ইসরাইল। তাই তার বংশধরদের বলা হয় বনি ইসরাইল। শেষ নবি ছাড়া সব নবি এই
    বনি ইসরাইল থেকেই এসেছেন। আর ইসমাইল (আ.)-এর বংশধরদের বলা হয় বনি ইসমাইল। আখেরি
    নবি মুহাম্মাদ (সা.) ও তাঁর উম্মতগণ বনি ইসমাইল।<br /><br />এরপর আল্লাহ তায়ালা
    বলেছেন-<br /><br />لَقَدْ كَانَ فِي يُوْسُفَ وَاخْوَتِهِ آيَاتٌ لِلسَّائِلِينَ
    <br /><br />&ldquo;ইউসুফ ও তাঁর ভাইদের ঘটনায় রয়েছে জিজ্ঞাসুদের জন্য অনেক
    নিদর্শন। (সূরা ইউসুফ : ৭)<br /><br /><br />ঠান্ডা মাথায় চিন্তা করলে এ ঘটনায়
    সত্যিই অনেক প্রশ্নের জবাব পাওয়া যায়। তবে যাদের মন জিজ্ঞাসু নয়, তারা হয়তো
    এতে কোনো কিছুই খুঁজে পায় না, পাবে না। এ আয়াতে বর্ণিত নিদর্শনসমূহ কী? এ
    ব্যাপারে কয়েকটি মত রয়েছে।<br /><br />এক. এতে রয়েছে উপদেশ ও শিক্ষা।<br /><br />দুই.
    আশ্চর্যজনক কথাসমূহ।<br /><br />তিন. রাসূল (সা.)-এর নবুয়তের প্রমাণ। কারণ, তিনি
    এ ঘটনা জানতেন না। যদি তাঁর কাছে ওহি না আসে তো তিনি তা কীভাবে জানালেন? চার. এর
    অর্থ হচ্ছে, যারা প্রশ্ন করে জানতে চায় এবং যারা জানতে চায় না, তাদের সবার
    জন্যই রয়েছে নিদর্শন।<br /><br />কোনো কোনো মুফাসসির বলেন, এর দ্বারা উদ্দেশ্য
    হলো- এ কাহিনির মধ্যে অনেক প্রকার শিক্ষা রয়েছে। যেমন, এতে উল্লিখিত ভাইদের
    হিংসা, তাদের হিংসার পরিণতি, ইউসুফ (আ.)-এর স্বপ্ন এবং এর বাস্তবায়ন,
    কুপ্রবৃত্তি থেকে দাসত্ব অবস্থা, বন্দিত্ব অবস্থা ইত্যাদিতে ইউসুফ (আ.)-এর
    ধৈর্যধারণ, বাদশাহিপ্রাপ্তি, ইয়াকুব (আ.)-এর পেরেশানি&mdash;সবই এখানে নিদর্শন
    হিসেবে বিবেচিত হবে।<br /><br />এরপর আল্লাহ তায়ালা বলেন--<br /><br />إِذْ
    قَالُوا لَيُوسُفُ وَأَخَوْهُ أَحَبُّ إِلى أَبِيْنَا مِنَّا وَنَحْنُ عُصْبَةٌ
    إِنَّ أَبَانَا لَفِي ضَلَالٍ<br /><br />"যখন তারা (ইউসুফের ভাইয়েরা)
    বলেছিল&mdash; ইউসুফ এবং তার ভাই (বিন ইয়ামিন)-কে মনে হচ্ছে বাবা আমাদের চেয়ে
    বেশি পছন্দ করেন। অথচ আমরা একটি সংহত দল (তাই আমাদেরই বাবার বেশি ভালোবাসা উচিত)।
    আমাদের পিতা স্পষ্ট বিভ্রান্তিতে আছেন।' (সূরা ইউসুফ: ৮)<br /><br />শয়তান এভাবে
    হিংসার দাবানল তাদের অন্তরে জ্বালিয়ে দিলো। তারা সেটা সহ্য করতে না পেরে
    একপর্যায়ে কঠিন সিদ্ধান্ত নিল। সবাই মিলে পরিকল্পনা আঁটল-এ থেকে বাঁচার একমাত্র
    উপায় হচ্ছে ইউসুফকে দুনিয়া কিংবা বাবার কাছ থেকে দূরে সরিয়ে দেওয়া।<br />
</p>
<div class="bg">
<strong>ভালোবাসার বন্টন</strong>
<br />ভালোবাসা সমভাবে বণ্টন করা যায় না। সূরা ইউসুফের দিকে তাকালে |
    আমরা দেখিইয়াকুব (আ.) আল্লাহর নবি হওয়া সত্ত্বেও ছেলেমেয়েদের মধ্যে ইউসুফ
    (আ.)-কে সবচেয়ে বেশি ভালোবাসতেন। আল কুরআনেও এ বিষয়টি স্পষ্টভাবে বর্ণিত
    হয়েছে। ইউসুফের ভাইয়েরা বলত-<br /><br />"ঘটনা কী? ইউসুফ ও তাঁর ভাইকে মনে
    হচ্ছে বাবা আমাদের চেয়ে বেশি পছন্দ করেন। অথচ আমরা একটি সংহত দল (তাই আমাদেরই
    বাবার বেশি ভালোবাসা উচিত)। আমাদের পিতা স্পষ্ট বিভ্রান্তিতে আছেন (বলে ইউসুফ ও
    বিন ইয়ামিনকে আমাদের চেয়ে বেশি ভালোবেসে যাচ্ছেন)।' (সূরা ইউসুফ : ০৮)<br /><br />ভালোবাসা
    মানুষের অধিকারে নেই। এর মালিকানা হৃদয়ের মালিক আল্লাহ হাতে ন্যস্ত। হৃদয়ে
    আল্লাহ যার জন্য যতটুকু ভালোবাসা সৃষ্টি করেন, তার জন্য ততটুকু মায়াই কাজ করে।
    তাই মায়া ও ভালোবাসা কমবেশি হওয়া ভেরি ন্যাচারাল। এটা নবিদের মধ্যেও হতো। এটা
    দোষের কিছু নয়।<br /><br />সুতরাং বাবা হিসেবে পাঁচ সন্তানের মধ্যে কোনো একজনের
    প্রতি আপনার বেশি ভালোবাসা থাকতেই পারে। হতেই পারে আপনি তাদের একজনকে বেশি পছন্দ
    করেন। আপনার এই অতিরিক্ত মায়া ও ভালোবাসা একান্তই প্রাকৃতিক ব্যাপার। এজন্য
    আল্লাহ আপনাকে ধরবেন না। তবে এই বেশি ভালোবাসার ব্যাপারটি অন্য সন্তানদের কাছে
    প্রকাশ না করাই বাঞ্ছনীয়। একজনের প্রতি বেশি ভালোবাসা থাকার ব্যাপারটি আমাদের
    নবির<br /><br />মধ্যেও ছিল। একবার নবি (সা.)-কে জিজ্ঞেস করা হলো-<br /><br />'আপনার
    কাছে সবচেয়ে প্রিয় কে? তিনি বললেন, আয়িশা। তাকে জিজ্ঞেস করা হলো- ছেলেদের
    মধ্যে কে? তিনি বললেন, আবু বকর। জিজ্ঞেস করা হলো- তারপর কে? তিনি বললেন, উমর।'
    (সুনানে ইবনে মাজাহ : ১০১)<br /><br />রাসূল (সা.) স্ত্রীদের মধ্যে আয়িশা
    (রা.)-কে বেশি ভালোবাসতেন।<br /><br />আয়িশা (রা.) থেকে বর্ণিত এক হাদিসে এসেছে
    : নবিজি যেকোনো জিনিস স্ত্রীদের মধ্যে সমান ভাগে বণ্টন করতেন।<br /><br />বিশেষ
    করে রাত্রি যাপনের ব্যাপারটি। কিন্তু ভালোবাসার আতিশায্য তো হৃদয়ের টান। এটাতে
    কারও হাত নেই। এজন্য তিনি বন্টনের সাথে সাথে আল্লাহর কাছে এই বলে দুআও করতেন- হে
    আল্লাহ! আমি যে বিষয়ের মালিক ছিলাম, তাতে আমি ইনসাফ করেছি। অতএব সে বিষয়ে আমাকে
    পাকড়াও করো না, যার মালিক তুমি, আমি নই।' (জামে আত-তিরমিজি : ১১৪০)<br /><br />অতএব,
    ভালোবাসা কখনো সমভাবে বণ্টন করা যায় না। কারও প্রতি কারও বিশেষ টান, বেশি আকর্ষণ
    প্রাকৃতিক ব্যাপার। নবিদের মধ্যেও এমন ছিল। কিন্তু যে অধিকারে ইনসাফ করা সম্ভব,
    তাতে অবশ্যই ইনসাফ করতে হবে। যেমন : সম্পদ বণ্টন, লেখাপড়া ও অন্যান্য
    সুযোগ-সুবিধা প্রদানের ক্ষেত্রে অবশ্যই সবাইকে সমান সুযোগ দিতে হবে।
</div>
<p>
    <br /><br />اقْتُلُوا يُوْسُفَ أَوِ اطْرَحُوْهُ أَرْضًا يَخْلُ لَكُمْ
    وَجْهُ أَبِيْكُمْ وَتَكُونُوا مِنْ<br />
    بَعْدِهِ قَوْمًا صَلِحِينَ<br /><br />তারা বলল, তোমরা ইউসুফকে হত্যা করো কিংবা
    কোনো দূরবর্তী স্থানে ফেলে আসো। তাহলে পিতার দৃষ্টি শুধু তোমাদের প্রতিই নিবিষ্ট
    হবে। তারপর তোমরা (তওবা করে) ভালো লোক হয়ে যাবে।' (সূরা ইউসুফ : ৯)<br /><br />এ
    আয়াতে ইউসুফ (আ.)-এর ভাইদের সলাপরামর্শ বর্ণিত হয়েছে। তারা ভাবছিল, বাবার
    ভালোবাসা পাওয়ার ক্ষেত্রে ইউসুফই হচ্ছে পথের কাঁটা। সে যতদিন বেঁচে থাকবে, আমরা
    বাবার আদর-ভালোবাসা পাব না। কিন্তু তাকে যদি মেরে ফেলি কিংবা দূরবর্তী কোনো
    স্থানে রেখে আসি, তাহলে সে না থাকায় বাবা আমাদেরই ভালোবাসবেন। এরপর আমরা তওবা
    করে ভালো মানুষ হয়ে যাব। আর কোনো খারাপ কাজ করব না। ফলে আল্লাহও আমাদের ক্ষমা
    করে দেবেন।<br /><br />এটি হচ্ছে শয়তানের একটি ফাঁদ। মানুষকে ওয়াসওয়াসা
    দেওয়ার একটা বড়ো কূটকৌশল। সে বোঝাবে, আজ খারাপ কাজ করো। কাল তওবা করে ভালো হয়ে
    যাবে। আজ সুযোগ পেয়েছ, অমুক প্রজেক্টের ৫০ কোটি টাকা মেরে দাও। সুযোগ কিন্তু
    জীবনে বারবার আসে না। পরে না হয় মক্কায় গিয়ে হজ-উমরা ও তওবা করে ভালো হয়ে
    যাবে। আজ একটুখানি হারাম সম্পর্কে জড়িয়ে যাও। কিছুটা যৌন চাহিদা মিটিয়ে নাও।
    কেউ তো জানবে না। কাকপক্ষীও টের পাবে না। পরে না হয় আল্লাহর কাছে কান্নাকাটি
    করে। ক্ষমা চেয়ে নেবে।<br /><br />আমরাও ভাবি, এই তো সুযোগ! কেউ দেখছে না। দিই
    একটু গড্ডলিকা প্রবাহে গা ভাসিয়ে। একটুখানি ঢুঁ মারি সেই রঙিন জগতে। শয়তান শুধু
    ফুসলাতে থাকে। এ সুযোগ যদি মিস করি, তাহলে সারাজীবনেও ৫০ কোটি টাকা কামাতে পারব
    না। এরচেয়ে বরং এ সুযোগ গ্রহণ করি। পরে নাহয় কিছু মাদরাসা-এতিমখানা করে এবং হজে
    গিয়ে আল্লাহর কাছে ক্ষমা চেয়ে ভালো হয়ে যাব ।<br /><br />এ প্রক্রিয়াতেই
    ইউসুফ (আ.)-এর সৎ-ভাইদের শয়তান প্রতারিত করল তারা ভাবল, ইউসুফকে মেরে দুনিয়া
    থেকে সরিয়ে দিই। এরপর তওবা করে ভালো হয়ে যাব। আর কোনো খারাপ কাজ করব না।<br />
</p>
<div class="bg">
<strong>নিয়ামতপ্রাপ্তরা হিংসার শিকার</strong>
    <br />নিয়ামতপ্রাপ্তরা হিংসার শিকার হয়। এটা একটি চিরায়িত নিয়ম।
    পৃথিবী সৃষ্টির পর থেকেই এ নিয়ম চলে আসছে। ইউসুফের প্রতি ভাইদের মনে যে হিংসা
    আমরা দেখেছি&mdash;তা এরই অন্তর্গত। তাই ইউসুফ (আ.)-এর ক্ষেত্রে ভাইদের হিংসার
    কবলে পড়া খুবই স্বাভাবিক বিষয়।<br /><br />আল্লাহ যদি আপনাকে বিশেষ
    নিয়ামতপ্রাপ্তদের অন্তর্ভুক্ত করেন; আপনার | জীবন হয়ে উঠে সফল ও সার্থক, তাহলে
    এতে আপনার শুভাকাঙ্ক্ষী ও | হিতাকাঙ্ক্ষী নিশ্চিত অনেক খুশি হবে। তবে কিছু
    মানুষের হৃদয়ে তা দহনেরও কারণ হবে। এ দহন তার মনে জেলাসি তৈরি করে দেবে। ফলে সে
    আপনার সফলতাকে ব্যর্থতায় পর্যবসিত করার জন্য সব ধরনের চেষ্টাই চালাবে।<br /><br />ইউসুফ
    (আ.)-এর ভাইয়েরা ঠিক এই কাজটিই করেছিল। তাঁর বাবা ইয়াকুব (আ.)-ও উপলব্ধি করতে
    পেরেছিলেন এ বিষয়টি। আর তাই সতর্ক করে ইউসুফ (আ.)-কে তিনি বলেছিলেন-<br /><br /><br />قَالَ
    يَا بُنَيَّ لَا تَقْصُصْ رُؤْيَاكَ عَلَى إِخْوَتِكَ فَيَكِيدُوا لَكَ كَيْدًا
    إِنَّ<br />الشَّيْطَانَ لِلْإِنْسَانِ عَدُوٌّ مُّبِينٌ <br /><br />"হে আমার
    প্রিয় বৎস! তুমি যে স্বপ্নটা দেখেছ তার কথা তোমার ভাইদের বলো না। বললে ভাইয়েরা
    তোমার বিরুদ্ধে ষড়যন্ত্র করবে। আর নিশ্চয় শয়তান মানুষের প্রকাশ্য শত্রু।'
    (সূরা ইউসুফ: ০৫)<br /><br />বালক ইউসুফ স্বপ্নের কথা ভাইদের কাছে বলে দিলে তাদের
    পিতা ইয়াকুব (আ.) যা আশঙ্কা করেছিলেন, ঠিক তা-ই ঘটেছিল। অতএব, আমাদের মনে রাখতে
    হবে, স্বপ্ন ও সাফল্যের কথা সবার সাথে শেয়ার করা যাবে না। কারণ, তা
    শুভাকাঙ্ক্ষীদের আনন্দ দেওয়ার পাশাপাশি তা কারও কারও হৃদয়ে হিংসার আগুনও জ্বেলে
    দেয়। এতে সাময়িকের জন্য হলেও পুড়ে যেতে পারেন আপনি। তাইতো নবি (সা.)
    বলেছেন-<br /><br />&ldquo;আলিম ও শুভাকাঙ্ক্ষী ছাড়া কারও কাছে স্বপ্নের কথা
    বলতে যেয়ো না। কেননা, স্বপ্নের ব্যাখ্যা যা করা হয়, তা-ই হয়ে থাকে। (জামে
    আত-তিরমিজি : ২২৮০ )<br /><br />আপনি যদি যাকে-তাকে স্বপ্নের কথা শোনান, তাহলে
    এমনও হতে পারে-সে না জেনেই একটা বাজে ব্যাখ্যা করল, এরপর সেটাই বাস্তবায়ন হয়ে
    গেল। এ কারণেই হাদিসে আলিম ও শুভাকাঙ্ক্ষী ছাড়া অন্যদের স্বপ্নের কথা জানাতে
    নিষেধ করা হয়েছে।<br /><br />আপনি দেখতে সুন্দর, প্রচণ্ড মেধাবী, পরিচ্ছন্ন
    হৃদয়ের অধিকারী, মুত্তাকি&mdash;যেমনটা অন্যরা হতে পারেনি। হতে পারে, এজন্যই
    কূটচরিত্রের লোকেরা আপনাকে হিংসা করবে। যে কেউ আল্লাহর পক্ষ থেকে বিশেষ |
    নিয়ামতপ্রাপ্ত হলে সে হিংসার শিকার হবেই। এটাই পৃথিবীর নিয়ম। তাই কেউ
    নিয়ামতপ্রাপ্ত হলে তার উচিত অন্যের হিংসা থেকে নিজেকে বাঁচিয়ে রাখা। আর নিজের
    স্বপ্ন ও সাফল্যের কথা যাকে-তাকে না বলা | অন্যের হিংসা থেকে বেঁচে থাকার একটি
    গুরুত্বপূর্ণ উপায়।
</div>
<p>
    <br /><br />এর পরের আয়াতে আল্লাহ তায়ালা বলেন-<br /><br />قَالَ
    قَائِلٌ مِنْهُمْ لَا تَقْتُلُوا يُوْسُفَ وَالْقُوْهُ فِي غَيْبَتِ الْجُبِ
    يَلْتَقِطْهُ بَعْضُ السَّيَّارَةِ إِن كُنتُمْ فَعِلِينَ<br /><br />*তাদের একজন
    বলল, তোমরা ইউসুফকে হত্যা করো না। তোমরা যদি কিছু করতেই চাও, তাহলে তাঁকে কোনো
    কূপে ফেলে দাও। ফলে কোনো যাত্রীদল তাঁকে উঠিয়ে নিয়ে যাবে।' (সূরা ইউসুফ :
    ১০)<br /><br />ইউসুফ (আ.)-এর সৎ-ভাইদের মধ্যে সবার বড়ো ছিল ইয়াহুদা। সে
    অন্যদের বলল, ইউসুফ আমাদের সৎ-ভাই হলেও তাঁকে হত্যা করা ঠি হবে না। তবে আমরা
    চাইলে তাঁকে এমন কূপে ফেলে দিতে পারি, যেখানে সে জীবিত থাকে এবং যার পাশ দিয়ে
    প্রায়ই বিভিন্ন কাফেলা যাতায়াত্র করে। ফলে একসময় কোনো পথিক পানির সন্ধানে কূপে
    আসবে। তাঁকে উঠিয়ে নিয়ে গিয়ে দূরদেশের কোথাও বিক্রি করে দেবে। এভাবে একদিকে
    তোমাদের উদ্দেশ্য পূর্ণ হয়ে যাবে এবং অপরদিকে তাঁকে নিয়ে তোমাদের কোনো দূরদেশে
    যেতে হবে না। ফলে আমাদের চাওয়াও পূরণ হবে। আবার ইউসুফকেও খুন করতে হলো না। এমনটা
    করতে পারলে তখন বাবাও আমাদের পছন্দ করবেন।<br /><br />বড়ো ভাইয়ের পরামর্শ অন্য
    মেনে নিল সবাই। এবার তারা নিজেদের বাবা<br /><br />ইয়াকুব (আ.)-এর কাছে এসে
    বলল-<br /><br />يأْبَانَا مَا لَكَ لَا تَأْمَنَّا عَلَى يُوْسُفَ وَإِنَّا لَهُ
    لَنْصِحُوْنَ<br /><br />&ldquo;হে আমাদের আব্বা! কী ব্যাপার, আপনি ইউসুফের
    ব্যাপারে আমাদের বিশ্বাস করেন না কেন? আমরা তো অবশ্যই তাঁর কল্যাণকামী।' (সূরা
    ইউসুফ : ১১)<br />
</p>
<div class="bg">
    <strong>দুষ্ট লোকের মিষ্টি কথা</strong>
    <br />অনেককে দেখবেন, মিষ্টি কথার ফুলঝুরি নিয়ে আপনার সামনে উপস্থিত হবে।
    তারা এমনভাবে আপনাকে মিষ্টি কথায় ভোলানোর চেষ্টা করে, যেন তারা আপনার অনেক বড়ো
    একজন শুভাকাঙ্ক্ষী। এজন্য সবসময় মিষ্টি কথা বিশ্বাস করতে নেই। কারণ, কথায় আছে-
    'দুষ্টু লোকের মিষ্টি কথা।<br /><br />অর্থাৎ, মন্দ লোকেরাই মিষ্টি কথা বেশি বলে।
    মিষ্টি কথার ফাঁদে ফেলে তারা আপনার অনেক বড়ো অনিষ্ট ডেকে আনতে পারে। তাই উচিত
    হলো, যেকোনো কথা বিশ্বাসের আগে যাচাই করা। ওই ব্যক্তিটি ভালো নাকি মন্দ সে
    সম্পর্কেও সতর্ক থাকতে হবে পুরোমাত্রায়। অন্যথায় বিপদে পড়ার সমূহ সম্ভাবনা
    রয়েছে।<br /><br />আমাদের আদি পিতা আদম (আ.)-এর কাছে এসে শয়তান মিষ্টি করেই
    বলেছিল-<br /><br />قَالَ يَأْدَمُ هَلْ أَدُلُّكَ عَلَى شَجَرَةِ الْخُلْدِ وَ
    مُلكٍ لَّا يَبْى -<br /><br />'হে আদম! আমি কি তোমাকে জানিয়ে দেবো চিরস্থায়ী
    জীবনদায়ী গাছের কথা আর এমন রাজ্যের কথা, যা কোনো দিন ক্ষয় হবে না?' (সূরা
    ত্ব-হা : ১২০)<br /><br />অর্থাৎ হে আদম, আল্লাহ তোমাকে ওই গাছের ফল খেতে নিষেধ
    করেছেন কেন জানো? কারণ, ওই ফল খেলে তো তুমি জান্নাতের স্থায়ী বাসিন্দা হয়ে
    যাবে। আল্লাহ চান না, তুমি চিরকাল জান্নাতে থাকো। তোমাকে শীঘ্রই জান্নাত থেকে বের
    করে দেওয়ার বন্দোবস্ত তিনি শুরু করেছেন। এমন মিষ্টি কথার বুলি আওড়ে সে আদমকে
    প্রতারিত করার চেষ্টা করে;<br /><br />এমনকি আদমকে বিশ্বাস করানোর জন্য সে
    আল্লাহর নামে কসম করতেও দ্বিধা করে না।<br /><br />وَقَاسَمَهُمَا إِلى لَكُمَا
    لَمِنَ النَّصِحِينَ .<br /><br />&ldquo;সে শপথ করে তাদের বলল, আমি তোমাদের
    সত্যিকারের হিতাকাঙ্ক্ষী।' (সূরা আ'রাফ : ২১)<br /><br />এসব কুরআনিক ঘটনা থেকেই
    আমরা উপলব্ধি করতে পারি, মিষ্টি কথা | সব সময় সত্যি হয় না, মিথ্যা-ই হয় প্রায়
    বেশি। তাই দুষ্টু লোকের মিষ্টি কথা থেকে আমাদের সাবধানতা অবলম্বন জরুরি।<br /><br />ইউসুফ
    (আ.)-এর ঘটনাতেও আমরা এ বিষয়টি দেখতে পাই। তার বৈমাত্রেয় ভাইয়েরা কিন্তু বাবার
    কাছে গিয়ে মিষ্টি করেই বলেছিল&mdash;'বাবা! আমরা ইউসুফকে বড্ড ভালোবাসি। আমরা
    তাঁর কল্যাণকামী ও শুভাকাঙ্ক্ষী। আমরা তো তাঁর ভালো ছাড়া মন্দ কিছু চাই না।
    তাহলে আপনি অযথা ইউসুফকে আমাদের সাথে খেলতে যেতে দেন না কেন? আগামীকাল। তাঁকে
    আমাদের সাথে পাঠান। সে আমাদের সাথে খেলবে, ঘুরবে, লাফালাফি করবে, দুষ্টুমি করবে,
    মজা করে আনন্দিত হবে।<br /><br />তারা এসব মিষ্টি কথার কৌশলেই বাবার কাছ থেকে
    ইউসুফকে নিয়ে || গিয়েছিল। সেই তারাই প্রতারণা করে ইউসুফ (আ.)-কে কূপে ফেলে
    দিয়ে মেকি কান্নাকাটি করে বাবার কাছে এসে বলেছিল&mdash;'ইউসুফকে বাঘে খেয়ে
    ফেলেছে।'<br /><br />অতএব, মিষ্টি কথা শুনে আমরা যেন প্রতারণার ফাঁদে পা না
    দিই&mdash;এটি ছিল সূরা ইউসুফের আরেক শিক্ষা।
</div>
<p>
<br />أَرْسِلْهُ مَعَنَا غَدًا يَرْتَعْ وَيَلْعَبْ وَإِنَّا لَهُ
    لَحْفِظُونَ<br /><br />&lsquo;আপনি আগামীকাল ইউসুফকে আমাদের সাথে পাঠিয়ে দিন।
    সে সে সানন্দে (মরূদ্যানে) ঘোরাফেরা করবে আর খেলবে। আমরা অবশ্যই তার পুরোপুরি
    দেখাশোনা করব।' (সূরা ইউসুফ : ১২)<br /><br />ইয়াকুব (আ.)-এর ছেলেরা মরুভূমিতে
    মেষ ও ছাগল চরাতেন। তারা বলল, আব্বাজান! ইউসুফ তো ছোটো মানুষ। বাড়িতে একা থাকে।
    তেমন খেলার সঙ্গীও পায় না। আগামীকাল তাঁকেও আমাদের সঙ্গে পাঠিয়ে দিন। সে যাতে
    আমাদের সাথে খেলাধুলা ও আনন্দ করে দিনটাকে উপভোগ করে আসতে পারে।<br /><br />এ
    ছাড়াও সে তো আমাদের ভাই। আমরা তাঁকে পছন্দ করি এবং ভালোও বাসি। তাহলে তাঁর
    ব্যাপারে কেন আপনি অহেতুক ভয় করছেন? এরপরও প্রতিশ্রুতি দিচ্ছি, আমরা
    সর্বাত্মকভাবে তাঁর হেফাজত করব। তাঁকে চোখে চোখে রাখব।<br /><br />ইয়াকুব (আ.)
    জবাবে বললেন-<br /><br />إِنَّا لَيَحْزُنُنِي أَنْ تَذْهَبُوا بِهِ وَأَخَافُ
    أَنْ يَأْكُلَهُ الذِتُبُ وَأَنْتُمْ عَنْهُ غَفِلُونَ '<br /><br />তোমাদের
    তাঁকে নিয়ে যাওয়াটা আমাকে পেরেশান করে তুলবে। এ ছাড়াও আমার ভয় হয়, তোমরা
    তাঁর প্রতি অমনোযোগী হলে নেকড়ে বাঘ তাঁকে খেয়ে ফেলবে।' (সূরা ইউসুফ : ১৩)<br /><br />সে
    যুগে যারা মেষ চরাত, তাদের জন্য সবচে বড়ো চ্যালেঞ্জ ছিল বাঘের হাত থেকে
    বকরিগুলোকে বাঁচানো। ইয়াকুব (আ.) সে আশঙ্কাই করলেন। প্রত্যুত্তরে ইউসুফের ১০ ভাই
    একত্রে বলল-<br /><br />لَئِن أَكَلَهُ الذِتُبُ وَنَحْنُ عُصْبَةٌ إِنَّا إِذًا
    نَّخْسِرُونَ<br /><br />*আমরা একটা দল থাকতে যদি তাঁকে নেকড়ে বাঘে খেয়ে ফেলে,
    তাহলে তো আমরা অবশ্যই ক্ষতিগ্রস্ত হব।' (সূরা ইউসুফ : ১৪)<br /><br />তারা বলল-
    বাবা! আমাদের এত অপদার্থ মনে করবেন না। আমরা খুব শক্তিশালী ও সংঘবন্ধ। আপনি
    আগামীকাল ইউসুফকে আমাদের সাথে পাঠিয়েই দেখুন, সে কেমন আনন্দ করে বাড়ি ফেরে!
    আপনি দেখবেন, এরপর থেকে সে নিয়মিত আমাদের সাথে ঘুরতে যেতে চাইবে।<br /><br />
</p>
<p>
    এভাবেই জোরাজুরি করে পরদিন ১০ ভাই মিলে ইয়াকুব (আ.)-এর কাছ থেকে ইউসুফকে অনেকটা
    ছিনিয়ে নিয়ে গেল।<br /><br />فَلَمَّا ذَهَبُوا بِهِ وَاجْمَعُوا أَنْ
    يَجْعَلُوْهُ فِي غَيْبَتِ الْجُبْ<br /><br />
    'অতঃপর তারা তাঁকে নিয়ে গেল এবং অন্ধকূপে ফেলার ব্যাপারে মতৈক্যে পৌঁছাল।' (সূরা
    ইউসুফ: ১৫)<br /><br />তারা ইউসুফকে নিজেদের সঙ্গে নিয়ে গেল। পূর্বপরিকল্পনা
    অনুযায়ী তাঁকে মারপিট করল; এমনকি একপর্যায়ে তাঁকে ফেলে দিলো অন্ধকার এক কূপে।
    উল্লেখ্য, সে যুগের কৃপগুলো এমনভাবে তৈরি করা হতো, যেন কেউ তাতে পড়ে গেলে
    অনায়াসে একপাশে বসে থাকতে পারে। আল্লাহ তায়ালা জিবরাইল (আ.)-এর মাধ্যমে ইউসুফ
    (আ.)-কে অভয় দিয়ে বললেন- হে ইউসুফ! তুমি চিন্তা করো না। ভয় পেয়ো না। ঘাবড়ে
    যেয়ো না। আল্লাহ তায়ালা তোমার সাথে আছেন।'<br /><br />وَأَوْحَيْنَا إِلَيْهِ
    لَتُنَبْتَنَّهُمْ بِأَمْرِهِمْ هَذَا وَهُمْ لَا يَشْعُرُونَ<br /><br />"এমতাবস্থায়
    আমি তাঁকে (ইউসুফকে) ওহি করলাম&mdash;এমন একসময় আসবে, যখন তুমি তাদেরকে তাদের এ
    কর্মের কথা অবশ্য অবশ্যই ব্যক্ত করবে। অথচ তারা তা মোটেই টের পাবে না।' (সূরা
    ইউসুফ: ১৫)<br /><br />অর্থাৎ, আজ তোমার ভাইয়েরা তোমার ওপর যে জুলুম-অত্যাচার
    করল ভবিষ্যতে এমন একদিন আসবে, এ ঘটনাই তুমি তাদের বলবে। সেদিন তোমার চেহারা,
    বেশভূষা ও স্ট্যাটাস আমি এমন উচ্চতর জায়গায় নিয়ে যাব, তারা তোমাকে চিনবেই না।
    সেদিন দৃশ্যপট আমি পুরোপুরি পালটে দেবো। সামান্য অনুগ্রহ লাভের জন্য তারা সেদিন
    তোমার দ্বারস্থ হবে।<br /><br />وَجَاءَ وَ آبَاهُمْ عِشَاء يَبْكُونَ -<br /><br />'রাতের
    প্রথম প্রহরে তারা কাঁদতে কাঁদতে নিজেদের বাবার কাছে ফিরে এলো।' (সূরা ইউসুফ :
    ১৬)<br /><br />একে বলে মায়াকান্না, যা মানুষকে দেখানোর জন্য কেবল কাঁদা হয়।
    এরপর তারা বাবাকে বলল-<br /><br />يابَانَا إِنَّا ذَهَبْنَا نَسْتَبِقُ
    وَتَرَكْنَا يُوسُفَ عِنْدَ مَتَاعِنَا فَأَكَلَهُ الذِثْبُ -
    <br /><br /><br />'হে আব্বাজান! আমরা দৌড় প্রতিযোগিতা করছিলাম আর ইউসুফকে
    বসিয়ে রেখেছিলাম আমাদের জিনিসপত্রের কাছে। অতঃপর এক নেকড়ে বাঘ এসে তাঁকে খেয়ে
    ফেলেছে।' (সূরা ইউসুফ : ১৭)<br /><br />১০ ভাই মিলে মায়াকান্নার নাটক সাজিয়েছে।
    এ নাটক অনুযায়ী তারা বলল, আমাদের ভাই তো শেষ। আমরা আমাদের প্রিয় ভাই ইউসুফকে
    হারালাম। নেকড়ে আমাদের ভাইকে খেয়ে ফেলেছে। এই বলে তারা বেজায় কান্নাকাটি শুরু
    করল। আর বলল-<br /><br />وَمَا أَنْتَ بِمُؤْمِنٍ لَّنَا وَلَوْ كُنَّا صُدِقِينَ
    <br /><br />&ldquo;কিন্তু আপনি তো আমাদের কথা বিশ্বাস করবেন না, যদিও আমরা
    সত্যবাদী।' (সূরা ইউসুফ : ১৭)<br /><br />আসলে কি তারা সত্যবাদী? এটা ডাহা মিথ্যা
    কথা। আমাদের সমাজে যারা মিথ্যাবাদী, তারাও মিথ্যা বলার সময় ইউসুফ (আ.)-এর
    সৎ-ভাইদের মতোই গলার স্বর উঁচু করে কথা বলে। সেইসাথে শুরু করে দেয় মায়াকান্নাও।
    মিথ্যাকে নানাভাবে সুগারকোটেড করে সত্য হিসেবে উপস্থাপন করা হয়।<br /><br />****<br /><br />'তারা
    তাঁর জামায় মিছামিছি রক্ত মাখিয়ে নিয়ে এসেছিল।' (সূরা ইউসুফ : ১৮)<br /><br />কূপে
    ফেলার আগে তারা ইউসুফের গায়ের জামা খুলে রেখেছিল। পরে একটা ছাগল জবাই করে তার
    রক্ত ওই জামায় মেখে নিল। উদ্দেশ্য-বাবার সামনে রক্তাক্ত জামাকে প্রমাণ হিসেবে
    দেখিয়ে যাতে নিজেদের বক্তব্য বিশ্বাসযোগ্য করে তোলা যায়।<br /><br />তাদের কথা
    শুনে ইয়াকুব (আ.) যেন আকাশ থেকে পড়লেন। তিনি আর কোনোভাবেই নিজেকে ধরে রাখতে
    পারলেন না। দুঃখ-শোকে অশান্ত ও অস্থির হয়ে উঠলেন। আর বলতে লাগলেন&mdash;ইয়া
    ইউসুফ! ইয়া ইউসুফ। আমার কলিজার টুকরা ইউসুফ! তোমাকে তারা কোথায় রেখে এলো?
    কোথায় হারিয়ে ফেলল? কী ঘটল আমার কলিজার টুকরো সন্তানের সাথে? ইউসুফের কী
    হলো?<br /><br />দুঃখ-শোকে বিহ্বল হলেও তিনি ধৈর্যহারা হলেন না।<br />
<div class="bg">
    <strong>অপরাধী তার চিহ্ন রেখে যায়</strong>
    <br />অপরাধ যে-ই করুক, সব আলামত কিন্তু তার পক্ষে নিশ্চিহ্ন করা সম্ভব
    হয় না। কোনো না কোনো আলামত থেকেই যায়। যত পারফেক্টলি। মার্ডার, চুরি কিংবা
    ডাকাতি করুক, তাতে অতি সূক্ষ্ম হলেও এমন কোনো | ব্লু থেকে যায়, যা দ্বারা ধরা
    পড়ে যায় প্রকৃত অপরাধী।<br /><br />আমরা ইউসুফের ঘটনায় দেখি&mdash;ভাইয়েরা
    বকরি জবাই করে তার রক্ত ইউসুফের জামায় লাগিয়ে বাবার সামনে হাজির করে প্রমাণ
    হিসেবে। আর বলে-'আব্বা! আমরা খেলাধুলা করার সময় এক নেকড়ে বাঘ এসে আমাদের ভাই
    ইউসুফকে খেয়ে ফেলেছে। আপনি তো আমাদের কথা | বিশ্বাস করবেন না। তাই প্রমাণ হিসেবে
    তাঁর রক্তমাখা জামাটি আমরা নিয়ে এসেছি। এবার আপনি নিঃসংকোচে বিশ্বাস করতে
    পারেন।'<br /><br />তাঁর জামায় রক্ত মাখানো থাকলেও তা ছিল সম্পূর্ণ অক্ষত। তাতে
    কোনো ছেঁড়া ছিল না। নেকড়ে যদি একজন মানুষকে খায়, তাহলে তার জামা একটুও ছিঁড়বে
    না- এটা কি সম্ভব?<br /><br />এটা ছিল তাদের রেখে দেওয়া ব্লু। সিআইডিরা কিন্তু
    এমন সূক্ষ্ম ব্লু ধরেই। অপরাধ শনাক্তের চেষ্টা করে এবং একসময় তাতে সফলও হয়।<br /><br />মিশরে
    আসার পর ইউসুফ ও জুলাইখার মাঝে সামান্য ধস্তাধস্তিতেই কিছু তাঁর জামা পেছন থেকে
    ছিড়ে গিয়েছিল। সাধারণ ধস্তাধস্তিতেই যদি এ অবস্থা হয়, তাহলে একটি মানুষকে বাঘে
    খেলে কি তার জামায় সামান্য স্পটও থাকবে না? বাঘের সাথে তাঁর সামান্য ধস্তাধস্তিও
    হবে না? এটা কি বিশ্বাসযোগ্য?<br /><br />সুতরাং বোঝা গেল, অপরাধী যত চতুরই হোক,
    কোনো না কোনো ব্লু অবশ্যই থেকে যায়। সিআইডিরা এসব সূক্ষ্ম কু ধরতে পারলেও সাধারণ
    মানুষ তা ধরতে পারে না।<br /><br />ছেলেদের এই অপরাধ ধরা পড়ে গিয়েছিল ইয়াকুব
    (আ.)-এর চোখে। কিন্তু তিনি তা প্রকাশ করেননি। তিনি জানতেন, এখন এ কথা বলা | হলেও
    তারা নিজেদের অপরাধ স্বীকার করবে না। তাই তিনি সবর করাই শ্রেয় মনে করেছিলেন এবং
    অপেক্ষা করছিলেন সঠিক সময়ের। তাই বলা চলে, এটিও এ আয়াতের একটি গুরুত্বপূর্ণ
    শিক্ষা।
</div>
<p>
    <br />আয়াতের পরের অংশে বলা হয়েছে-<br />قَالَ بَلْ سَوَّلَتْ لَكُمْ أَنْفُسُكُمْ
    أَمْرًا فَصَبْرٌ جَمِيلٌ -<br /><br />&ldquo;তিনি বললেন&mdash;না, বরং তোমাদের
    প্রবৃত্তি তোমাদের একটা কাহিনি বানাতে উদ্&zwnj;বুদ্ধ করেছে। ঠিক আছে, আমি
    পুরোপুরি ধৈর্যধারণ করব।' (সূরা ইউসুফ : ১৮)<br /><br />সুবহানআল্লাহ! ভেবে
    দেখেছেন? এ রকম কঠিন পরিস্থিতিতে আমরা কী করতাম? কী হতো আমাদের রিঅ্যাকশন?
    নিশ্চিত চিৎকার-চ্যাঁচামেচি করে তুলকালাম কাণ্ড ঘটিয়ে ফেলতাম। কিন্তু ইয়াকুব
    (আ.) বললেন&mdash;'আমি জানি, তোমরা মিথ্যা বলছ। তবে আমি ধৈর্যধারণ করলাম।' কতটা
    ধৈর্যশীল এবং ঠান্ডা মাথার অধিকারী হলে এমন পরিস্থিতিতে নিজেকে এভাবে সামলে
    নেওয়া যায়।<br /><br />وَاللهُ الْمُسْتَعَانُ عَلَى مَا تَصِفُونَ<br /><br />'তোমরা
    যা বানিয়ে বলছ, সে ব্যাপারে আল্লাহই আমার আশ্রয়স্থল। (সূরা ইউসুফ : ১৮)<br /><br />আর
    এ ব্যাপারে আল্লাহ ছাড়া আমার আর কোনো সাহায্যকারী নেই। নেই কোনো আশ্রয়ও। তাই
    আমি তাঁরই ওপর ভরসা করলাম। মজার ব্যাপার হচ্ছে, তারা জামায় রক্ত লাগালেও
    জামাটাকে ছিঁড়তে ভুলে যায়। ইউসুফকে যদি বাঘে খেয়ে ফেলত, তবে অবশ্যই তাঁর জামাও
    ছিঁড়ে যেত। কিন্তু তাঁর জামাটি ছিল অক্ষত অবস্থায়। এটি দেখে এবং নিজ নবুয়তের
    জ্ঞান দ্বারা অনুমান করে ইয়াকুব (আ.) বললেন-বরং তোমরা নিজের মন থেকে সাজিয়ে এ
    কথা বলছ। সুতরাং যা হওয়ার ছিল তা হয়ে গেছে। কিন্তু ইয়াকুব (আ.) ঘটনার আসল
    রহস্য জানতেন না। ফলে ধৈর্য এবং আল্লাহর ওপর ভরসা করা ছাড়া কোনো উপায় ছিল না
    তাঁর।<br /><br />وَجَاءَتْ سَيَّارَةٌ<br /><br /><br />"সেখানে একটি কাফেলা
    এলো।' (সূরা ইউসুফ : ১৯)<br /><br />ইউসুফ (আ.) কূপে পড়ে রইলেন। তাঁর পাশ দিয়ে
    একটা কাফেলা যাচ্ছিল। তারা ছিল তৃষ্ণার্ত, পিপাসায় কাতর। তাই কূপ দেখে তারা
    যাত্রাবিরতি করল এবং পানি সংগ্রাহককে পাঠাল পানি আনতে।<br /><br />فَأَرْسَلُوا
    وَارِدَهُمْ فَأَدْلى دَلْوَهُ<br /><br />&ldquo;তারা পানির সংগ্রাহককে পাঠাল।
    সে তার বালতি রূপে নামিয়ে দিলো।' (সূরা ইউসুফ : ১৯)<br /><br />জিবরাইল (আ.)
    ইউসুফকে অভয় দেওয়ার জন্য তাঁর সাথেই ছিলেন। তিনি তাঁকে
    বললেন&mdash;&lsquo;ইউসুফ! এই তো সুযোগ। এবার বালতিতে চেপে বসো।'<br /><br />ইউসুফ
    (আ.) বালতিতে উঠে বসলেন। সে পানিসহ বালতি ওপরে ওঠাল। তখন সে দেখল বালতিতে বসে আছে
    এক ফুটফুটে নুরানি চেহারার বালক। এটা দেখে সে আনন্দে চিৎকার দিয়ে বলল-<br /><br />يبشرى
    هَذَا غُلَم -<br /><br />&ldquo;কী খুশির খবর! এ যে দেখছি একটি বালক!' (সূরা
    ইউসুফ : ১৯)<br /><br />কাফেলার লোকেরা ছোট্ট বালককে দেখে অবাক হলো। তারা ভেবে
    পাচ্ছিল না, কূপে এই শিশু কোত্থেকে এলো? কাফেলার সর্দার বলল, এক কাজ করি,
    বালকটিকেও আমাদের সাথে নিয়ে চলো। মিশরে তাঁকে দাস হিসেবে। বিক্রি করে দিলে আমরা
    বেশ ভালোই লাভবান হতে পারব। অতএব, সর্দারের নির্দেশে ইউসুফকে লুকিয়ে ফেলা
    হলো।<br /><br />وَاسَرُّوهُ بِضَاعَةٌ وَاللَّهُ عَلِيمٌ بِمَا يَعْمَلُونَ<br /><br />'অতঃপর
    তারা তাঁকে পণ্যরূপে লুকিয়ে রাখল। আর তারা যা করছিল, সে সম্পর্কে আল্লাহ সম্যক
    অবহিত।' (সূরা ইউসুফ : ১৯)<br /><br />পৃথিবীর কেউ না দেখুক; তারা কী করল, তা
    কিন্তু আল্লাহ ঠিকই জানেন ও দেখেন। তারা অন্যান্য পণ্যের সাথে ইউসুফকে লুকিয়ে
    মিশরে নিয়ে গেল। বিক্রির জন্য তারা ইউসুফকে মিশরের দাস বাজারে নিলামে ওঠাল।<br /><br />وَشَرَوْهُ
    بِثَمَنٍ بَخْسٍ دَرَاهِمَ مَعْدُودَةٍ<br /><br />"অল্প কিছু দিরহামের বিনিময়ে
    তারা তাঁকে বিক্রি করে দিলো। (সূরা ইউসুফ : ২০)<br /><br />ইবনে আব্বাস (রা.)
    বলেন- 'মাত্র ২০ দিরহামের বিনিময়ে তারা ইউসুফকে বিক্রি করেছিল।' আবদুল্লাহ ইবনে
    মাসউদ (রা.)-এর বর্ণনায়ও এসেছে, ২০ দিরহামের বিনিময়ে ক্রয়-বিক্রয় হয়েছিল।<br /><br />وَكَانُوا
    فِيْهِ مِنَ الزَّاهِدِينَ<br /><br />&ldquo;তারা ছিল তাঁকে তুচ্ছজ্ঞানকারী।'
    (সূরা ইউসুফ: 20 )<br /><br />ইউসুফ (আ.)-এর ব্যাপারে তারা বেশি উৎসাহী ছিল না।
    তারা ভেবেছিল, না জানি কার সন্তান কিংবা দাস আমরা লুকিয়ে এনেছি। এখন সন্তানের
    বাবা বা দাসের মালিকের হাতে ধরা পড়ে গেলে তো আমাদের সামান্য লাভও হবে না। তাই
    নগদে যা পাওয়া যায়, তাতেই বেচে দিয়ে তাড়াতাড়ি কেটে পড়ি।<br /><br />সে
    বাজার থেকে ইউসুফ (আ.)-কে ক্রয় করলেন মিশরের গভর্নর। কোনো কোনো বর্ণনায় তাকে
    মিশরের খাদ্যমন্ত্রী বা অর্থমন্ত্রী বলা হয়েছে। কুরআনের ভাষায় তাকে বলা হয়েছে
    আজিজে মিশর। সে ইউসুফ (আ.)- কে নিজের প্রাসাদে নিয়ে গেল এবং বেগমকে উদ্দেশ্য করে
    বলল&mdash;<br /><br />وَقَالَ الَّذِى التَهُ مِنْ مِصْرَ امْرَايَة اكْرِ مِن
    مَثْونَهُ عَلَى أَنْ يَنْفَعْنَا أَوْ<br />نَتَّخِذَهُ وَلَدًا -<br /><br />"মিশরের
    যে লোক তাকে ক্রয় করেছিল, সে তার স্ত্রীকে বলল, তার থাকার সুব্যবস্থা করো।
    সম্ভবত সে আমাদের উপকারে আসবে কিংবা আমরা তাঁকে পুত্র হিসেবেও গ্রহণ করতে পারি।'
    (সূরা ইউসুফ : ২১) <br /><br />এভাবেই ইউসুফ (আ.) কানআন থেকে মিশরে মাইগ্রেট
    করলেন। আর রাজপ্রাসাদের রাজকীয় আপ্যায়ন ও পরিবেশে বড়ো হতে লাগলেন।
</p>