<p>
    ইউসুফ (আ.) জেলে বন্দি হয়ে জেলখানার চিত্র পালটে দিলেন। তাঁর কথা, আচরণ,
    ব্যক্তিত্ব ও চলন-বলনে জেলের অন্য কয়েদিরা বিমুগ্ধ হলো।<br /><br />আমরা জানি,
    জেলখানায় সাধারণত চোর, ডাকাত ও খারাপ লোকেরাই থাকে। তাদের নিয়ন্ত্রণ করতে
    আইনশৃঙ্খলা বাহিনীর অনেক বেগ পেতে হয়। কিন্তু ইউসুফ (আ.) জেলের সব বন্দিকে
    নাসিহার মাধ্যমে এমনভাবে মোটিভেট করলেন&mdash;রাতারাতি জেলখানার পরিবেশই পরিবর্তন
    হয়ে গেল।<br /><br />কারাবন্দিদের সাথে তিনি কোমল আচরণ করতেন। সাধ্যমতো তাদের
    দেখাশোনা করতেন। কেউ অসুস্থ হয়ে পড়লে তার সেবা-শুশ্রূষা করতেন। কাউকে বিষণ্ন
    হতে দেখলে তাকে সান্ত্বনা দিতেন। ধৈর্য, শিক্ষা ও মুক্তির আশা দিয়ে তাদের মনোবল
    চাঙা রাখার চেষ্টা করতেন। আর গভীর রজনিতে মশগুল থাকতেন আল্লাহর ইবাদতে ।<br /><br />অল্প
    সময়ে তিনি তাঁর অনুপম ব্যক্তিত্ব ও চারিত্রিক মাধুর্যে সবাইকে প্রভাবিত করে
    ফেললেন। কারাগারের সবাই তাঁর ভক্ততে পরিণত হলো। আসলে আলোকিত মানুষেরা যেখানেই
    যান, সেখানেই আলো ছড়াতে থাকেন।<br /><br />আপনি দাওয়াতি কাজ কোথায় করবেন, তা
    নিয়ে চিন্তিত হওয়ার কিছু নেই। দাওয়াতি কাজের এক রাস্তা বন্ধ হয়ে গেলে আল্লাহ
    সুবহানাহু ওয়া তায়ালা আরেক রাস্তা খুলে দেবেন। সেটাও বন্ধ হয়ে গেলে উন্মোচন
    করে। দেবেন আরও দ্বিগুণ। এভাবে রাস্তা শুধু উন্মোচিত হতেই থাকবে।<br /><br />পুরো
    বিশ্বই আমাদের দাওয়াতি কাজের ময়দান। দেশে-প্রবাসে, অনলাইনে-অফলাইনে সব জায়গায়
    দাওয়াতি কাজ করার রয়েছে অবারিত সুযোগ। ইউসুফ (আ.) এ সুযোগকেই কাজে লাগলেন।
    একসময় তিনি হয়ে উঠলেন জেলের সব কয়েদির আস্থাভাজন প্রবাদপুরুষ।<br /><br />وَدَخَلَ
    مَعَهُ السِّجْنَ فَتَيْنِ، قَالَ أَحَدُهُمَا إِلَى أَرْسِنِي أَعْصِرُ خَمْرًا
    ۚ وَقَالَ الْأَخَرُ إِنَّ أَرْسَى أَحْمِلُ فَوْقَ رَأْسِي خُبْرًا تَأْكُلُ
    الطَّيْرُ مِنْهُ نَبْتَنَا بِتَأْوِيلِهِ إِنَّا نَرْبكَ مِنَ الْمُحْسِنِينَ
    -<br /><br />&ldquo;তার সঙ্গে দুজন যুবকও কারাগারে প্রবেশ করেছিল। তাদের একজন
    বলল, আমি স্বপ্নে দেখলাম মদ তৈরি করছি। অন্যজন বলল, আমি স্বপ্নে দেখলাম মাথায়
    করে রুটি বহন করছি আর পাখি তা থেকে খাচ্ছে। আপনি আমাদের এর ব্যাখ্যা বলে দিন।
    আমরা দেখছি আপনি একজন সৎকর্মশীল মানুষ।' (সূরা ইউসুফ : ৩৬)<br /><br />ইউসুফ
    (আ.)-এর সাথে অন্য দুজন কয়েদিও কারারুদ্ধ হয়েছিল। জেলখানার সব কয়েদির মধ্যে
    ইউসুফ (আ.)-কে তারা সর্বাধিক সৎকর্মশীল দেখেছিল। তাই তাঁর প্রতি ছিল তাদের এক
    অন্যরকম আস্থা ও ভালোবাসা।<br /><br />একরাতে এ দুজনের প্রত্যেকেই একটি করে
    স্বপ্ন দেখে। একজন দেখল, সে আঙুর থেকে মদ তৈরি করছে। অন্যজন দেখল, সে মাথায় করে
    রুটির ঝুড়ি নিয়ে যাচ্ছে আর পাখিরা ঠুকরে ঠুকরে তা থেকে রুটি খাচ্ছে। তারা
    দুজনেই ইউসুফ (আ.)-এর কাছে এসে নিজেদের স্বপ্নের কথা বলে এর ব্যাখ্যা জানতে
    চাইল।<br /><br />ইউসুফ (আ.) ভাবলেন&ndash;বার্তা পৌঁছানোর এই তো এক মোক্ষম সুযোগ
    । তারা আমার প্রতি আস্থা অনুভব করছে। এখন আমি যদি তাদের মাঝে দাওয়াতি কাজ করি,
    তাহলে তা তাদের প্রভাবিত করবে।<br />
</p>
<div class="bg">
    <strong>তিনটি স্বপ্ন</strong>
    <br />সূরা ইউসুফে তিনটি স্বপ্নের কথা আলোচিত হয়েছে-
    <br />১. ইউসুফ (আ.)-এর নিজের স্বপ্ন : তিনি দেখেছেন&mdash;চাঁদ, সুরুজ ও
    ১১টি তারকা তাঁকে সিজদা করছে।<br />২. দুজন কয়েদির স্বপ্ন : ইউসুফ (আ.)
    জেলখানায় থাকাবস্থায় যাদের একজন দেখেছিল-সে আঙুর থেকে রস নিংড়াচ্ছে। অন্যজন
    দেখেছিল- সে মাথায় করে রুটির ঝুড়ি নিয়ে যাচ্ছে আর তা থেকে পাখি খাচ্ছে।<br />৩.
    রাজার স্বপ্ন : মিশরের রাজা স্বপ্ন দেখেছিলেন&mdash;সাতটা জীর্ণশীর্ণ গরু সাতটা
    মোটাতাজা গরুকে খেয়ে ফেলছে। আর সাতটি সবুজ শিষ ও সাতটি শুকনো শিষ।<br /><br />এই
    তিনটা স্বপ্ন থেকে জানতে পারি&mdash;কোনো স্বপ্ন অর্থবহ হওয়ার জন্য। ব্যক্তির
    মুমিন হওয়া জরুরি নয়। অবিশ্বাসী কাফিরের স্বপ্নও সত্য ও অর্থবহ হতে পারে। খোদ
    সূরা ইউসুফই এর প্রমাণ।
</div>
<p>
    <br />এরপর তিনি
    তাদের দুজনকে বললেন&mdash;<br /><br />لا يَأْتِيْكُمَا طَعَامٌ تُرْزَقْيَةٍ
    إِلَّا نَبَّأْتُكُمَا بِتَأْوِيلِهِ قَبْلَ أَنْ يَأْتِيَكُمَا ذَلِكُمَا مِمَّا
    عَلَّمَنِي رَبِّي إِنْ تَرَكْتُ مِلَّةَ قَوْمٍ لَا يُؤْمِنُوْنَ بِاللَّهِ
    وَهُمْ بِالْأَخِرَةِ هُمْ أَفِرُوْنَ<br /><br />
    "তোমাদের যে খাবার দেওয়া হয়, তা আসার আগেই আমি তোমাদের তার ব্যাখ্যা জানিয়ে
    দেবো। আমার প্রতিপালক আমাকে যে জ্ঞান দিয়েছেন, এটা তারই অংশ। যে সম্প্রদায়
    আল্লাহতে বিশ্বাস করে না এবং আখিরাতে অবিশ্বাসী, আমি তাদের নিয়মনীতি পরিত্যাগ
    করেছি।' (সূরা ইউসুফ : ৩৭)<br /><br />ইউসুফ (আ.) বললেন- ঠিক আছে। কিছুক্ষণ পর
    তোমাদের খাবার দেওয়া হবে। সেই খাবার আসার আগেই আমি তোমাদের স্বপ্নের ব্যাখ্যা
    জানিয়ে দেবো।<br /><br />আর যে ব্যাখ্যাটি করব তা গণক, জাদুকর ও জ্যোতিষীদের মতো
    অনুমাননির্ভর ব্যাখ্যা নয়। কারণ, তাদের ব্যাখ্যা সঠিকও হতে পারে আবার ভুলও হতে
    পারে। কিন্তু আমি যে ব্যাখ্যা করব, তা আল্লাহ তায়ালাই আমাকে শিখিয়েছেন। আর তা
    অবশ্যই অক্ষরে অক্ষরে সত্য হবে। আমার করা স্বপ্ন ব্যাখ্যা হবে সুদৃঢ় জ্ঞানের ওপর
    ভিত্তি করে। তবে তার আগে তোমরা আমার কিছু কথা শোনো- 'যারা আল্লাহ ও আখিরাতে
    বিশ্বাস করে না, আমি তাদের দলভুক্ত নই। তাদের সাথে আমার কোনো সম্পর্ক নেই। আমি
    তাদের থেকে সম্পূর্ণ মুক্ত।'<br /><br />তৎকালে মিশরে চলত আমুন দেবতার পূজা। তারা
    সবাই ছিল পৌত্তলিক। তাই তারা আল্লাহর কথা শুনে জিজ্ঞেস করল&mdash;'আপনি যদি
    আমাদের দেবতার পূজা না করেন, তাহলে আপনি কোন ধর্মের অনুসারী?&rdquo;<br /><br />ইউসুফ
    (আ.) জবাবে বললেন-<br /><br />وَاتَّبَعْتُ مِلَّةَ أَبَاءِى ابْرُهِيمَ
    وَاسْحَقَ وَيَعْقُوب.<br /><br />&ldquo;আমি আমার পূর্বপুরুষ ইবরাহিম, ইসহাক ও
    ইয়াকুবের ধর্মের অনুসরণ করি।' (সূরা ইউসুফ : ৩৮)<br /><br />আমরা পূর্বে জেনেছি,
    ইউসুফ (আ.) অত্যন্ত সম্ভ্রান্ত পরিবারে জন্মগ্রহণ করেছিলেন। তিনি নিজে নবি ছিলেন।
    তাঁর বাবা, দাদা ও পরদাদাও ছিলেন নবি। তিনি এখানে সেই বংশীয় চেইনটা জানিয়ে
    বললেন। তাঁরা যে একত্ববাদের ধর্ম প্রচার করেছেন, আমি তারই অনুসরণ করি।<br /><br />مَا
    كَانَ لَنَا أَنْ تُشْرِكَ بِاللَّهِ مِنْ شَيْءٍ ذَلِكَ مِنْ فَضْلِ اللَّهِ
    عَلَيْنَا وَعَلَى النَّاسِ ولكِنَّ أَكْثَرَ النَّاسِ لَا يَشْكُرُونَ<br /><br />আল্লাহর
    সাথে কোনো কিছু শরিক করা আমাদের কাজ নয়। এটা আমাদের প্রতি ও মানুষের প্রতি
    আল্লাহর অনুগ্রহ। কিন্তু অধিকাংশ মানুষই শোকর করে না।' (সূরা ইউসুফ : ৩৮)<br /><br />আল্লাহ
    আমাদের কেবল তাঁর দাস বানিয়েছেন, অন্যের দাস বানাননি - এটা আমাদের জন্য অনেক
    বড়ো শুকরিয়ার বিষয়। আমরা যদি আল্লাহর বদলে অন্যের দাসত্ব করতাম, তাহলে তা হতো
    চরম বোকামি ও মূর্খতাপূর্ণ কাজ। কারণ, তারা প্রকৃত মাবুদ ও সৃষ্টিকর্তা নয়। আমরা
    সেই বোকামির পথে পা না বাড়িয়ে সত্যের পথে আছি। এজন্য অবশ্যই আমাদের শুকরিয়া
    আদায় করা উচিত, যদিও অধিকাংশ মানুষ আল্লাহর কৃতজ্ঞতা আদায় করতে ভুলে যায়।<br /><br />এরপর
    ইউসুফ (আ.) বললেন-<br /><br />يُصَاحِبِي السِّجْنِ ، أَرْبَابٌ مُتَفَرِّقُونَ
    خَيْرٌ اَمِ اللهُ الْوَاحِدُ الْقَهَّارُ<br /><br />"হে আমার জেলখানার
    সঙ্গীদ্বয়। ভিন্ন ভিন্ন বহু প্রতিপালক ভালো নাকি মহাপরাক্রমশালী এক আল্লাহ
    উত্তম?' (সূরা ইউসুফ : ৩৯)<br /><br />ইউসুফ (আ.) তাদের প্রশ্ন করছেন, যেন তাদের
    ঘুমস্ত বিবেক জেগে ওঠে। হিদায়াতের জন্য তাদের হৃদয় প্রস্তুত হয়। তিনি তাদের
    জিজ্ঞেস করেছেন, ভিন্ন ভিন্ন অনেক প্রভু ভালো নাকি একজন, যার কোনো অংশীদার নেই
    এবং যিনি সকলের ওপর পরাক্রমশালী ও ক্ষমতাবান, তিনি উত্তম?<br /><br />রব যদি অনেক
    হয়, তাহলে সবাইকে সন্তুষ্ট করতে হবে। এজন্য কষ্টও স্বীকার করতে হবে অনেক বেশি।
    কারণ, প্রত্যেককে সন্তুষ্ট করার নিয়ম হবে ভিন্ন ভিন্ন। একেকজনের আদেশ ও চাহিদাও
    হবে একেক রকম।<br /><br />উদাহরণস্বরূপ আমি যদি দশজনের অধীনে কর্মচারী হই, তাহলে
    আমাকে দশজনের কাজ করতে হবে। আর আমার মালিক যদি হয় একজন, তাহলে কেবল একজনের
    নির্দেশ পালন করলেই হয়ে যাচ্ছে। এরপর তিনি পৌত্তলিকদের ভিন্ন ভিন্ন প্রভুর
    সমালোচনা করে বললেন-<br /><br />مَا تَعْبُدُونَ مِنْ دُونِةٍ إِلَّا أَسْمَاء
    سَيْتُمُوهَا أَنْتُمْ وَآبَاؤُكُمْ -<br /><br />&ldquo;তাঁকে বাদ দিয়ে তোমরা
    যার ইবাদত করছ, তা কতগুলো নাম ছাড়া আর কিছুই নয় যে নামগুলো তোমরা ও তোমাদের
    পিতৃপুরুষেরা রেখেছ।' (সূরা ইউসুফ : ৪০)<br /><br />তোমরা যে মূর্তির পূজা করো,
    তার নাম আমুন। আর এ নাম তোমাদেরই দেওয়া। এগুলো আসলে রবের নাম নয়। তারা প্রকৃত
    রবও নয়। তাদের রব হওয়ার পক্ষে আল্লাহ কোনো দলিলও অবতরণ করেননি।<br /><br />مَّا
    انْزَلَ اللهُ بِهَا مِنْ سُلْطَنٍ إِنِ الْحُكْمُ إِلَّا لِلَّهِ أَمَرَ إِلَّا
    تَعْبُدُوا إِلَّا إِيَّاهُ<br /><br />*এ ব্যাপারে আল্লাহ কোনো প্রমাণ নাজিল
    করেননি। আল্লাহ ছাড়া আর কোনো বিধানদাতা নেই। তিনি আদেশ করেছেন, তোমরা তাঁকে
    ছাড়া আর কারও ইবাদত করো না।' (সূরা ইউসুফ : ৪০)<br /><br />এ কথাগুলোর মাধ্যমে
    ইউসুফ (আ.) জেলের সকল কয়েদির সামনে তাওহিদ ও শিরকের পরিচয় তুলে ধরেন, যা
    দুনিয়াতে প্রত্যেক নবির বুনিয়াদি শিক্ষা ও প্রধান দাওয়াত ছিল। এখানে তিনি
    যৌক্তিকভাবে এ দুটোর তুলনামূলক পার্থক্যও বর্ণনা করেন। এই সংক্ষিপ্ত বক্তব্যটি
    পবিত্র কুরআনে উল্লিখিত তাওহিদ সম্পর্কিত সর্বশ্রেষ্ঠ বক্তব্যগুলোর একটি।
    তাওহিদের দাওয়াত এবং শিরকের খণ্ডন শেষে তিনি বলেন&mdash;<br /><br />ذلِكَ
    الدِّينُ الْقَيْمُ وَلَكِنَّ أَكْثَرَ النَّاسِ لَا يَعْلَمُونَ<br /><br />*এটাই
    হচ্ছে শাশ্বত ধর্ম, কিন্তু অধিকাংশ মানুষই তা জানে না।" (সূরা ইউসুফ : 80)<br />
</p>
<div class="bg">
    <strong>একজন পটেনশিয়াল দাঈর ভূমিকা</strong>
    <br />|Dai is
    an opportunity seeker. ইসলামের সত্য বার্তাগুলো উম্মাহর সামনে উপস্থাপন করতে
    গিয়ে একজন পটেনশিয়াল দাঈকে কখনো কখনো জাতীয় ও আন্তর্জাতিক পরিমণ্ডলে অনেক
    চ্যালেঞ্জ মোকাবিলা করতে হয়। তা সত্ত্বেও শত বাধাবিপত্তি, আলোচনা-সমালোচনা,
    অত্যাচার, অপবাদকে পাশ কাটিয়ে ধাপে ধাপে কীভাবে একজন প্রভাবশালী দ্বীনের দাঈ
    হিসেবে নিজেকে গড়ে তোলা যেতে পারে, পরিবেশ-পরিস্থিতির আলোকে কোন কোন
    স্ট্র্যাটেজিতে সামনে এগোনো যেতে পারে, কী ধরনের হিকমত অবলম্বন করে সংকটাপন্ন
    অবস্থাতেও ধৈর্যধারণ করে দ্বীনের দাওয়াত অব্যাহত রাখা যেতে পারে- এ সকল বিষয়ে
    ইউসুফ (আ.)-এর দাওয়াতি কার্যক্রম এক উজ্জ্বল দৃষ্টান্ত।<br /><br />মিথ্যা
    মামলায় কারাবরণ করে ইউসুফ (আ.) মোটেও দমে যাননি। ধৈর্য ও হিকমতের সাথে, নব
    উদ্যমে দাওয়াতি মিশন শুরু করেছেন চার দেওয়ালের অন্ধকার প্রকোষ্ঠেই। জেলখানা
    তাঁর জন্য মোটেও বাধা হয়ে দাঁড়ায়নি। তবে তিনি সেখানে আগন্তুক হয়ে হঠাৎ করেই
    দাওয়াতি কার্যক্রমের সূচনা করেননি। প্রথমে জেলে থাকা কয়েদিদের মাঝে ধীরে ধীরে
    নিজের গ্রহণযোগ্যতা নিশ্চিত করেছেন, সেবা দিয়েছেন এবং ফলাফল হিসেবে তাদের
    প্রাণপুরুষ বনেছেন। প্রোডাক্টিভ দাওয়াহ কার্যক্রমের জন্য তাড়াহুড়ো না করে
    ধীরেসুস্থে ঠান্ডা মাথায় কাজ করার | এই পলিসিটি খুবই কার্যকর।<br /><br />জুলাইখার
    মিথ্যা অপবাদে ইউসুফ (আ.) নিজে কারারুদ্ধ হয়েও হতাশাগ্রস্ত কয়েদিদের আশার বাণী
    শুনিয়েছেন। ইবাদত-বন্দেগিতে মশগুল থাকার পাশাপাশি অসুস্থ বন্দিদের সেবা-শুশ্রূষা
    করেছেন, সহমর্মিতায় সকলকে আপন করে নিয়েছেন। অর্থাৎ মূল দাওয়াতি কার্যক্রম
    শুরুর আগে চারিত্রিক | মাধুর্যতা, নৈতিক ও মানবিক গুণাবলির মাধ্যমে তিনি
    কয়েদিদের হৃদয়ে স্থান করে নিয়েছিলেন। যে কারণে শত শত কয়েদির ভিড়ে দুজন
    যুবক।<br /><br />স্বপ্নের ব্যাখ্যা জানতে, যোগ্য ও আস্থাভাজন হিসেবে ইউসুফ
    (আ.)-কেই বেছে নিয়েছিল। আর ঠিক সেই মুহূর্তকেই তিনি দাওয়াতি কার্যক্রম শুরুর |
    মোক্ষম সুযোগ হিসেবে লুফে নিয়েছিলেন।<br /><br />| আসলে দাওয়াতের জন্য Proper
    Timing খুবই জরুরি। তিনি যুবকদ্বয়কে স্বপ্নের ব্যাখ্যা বলে দেওয়ার আশ্বাস দিয়ে
    অত্যন্ত প্রজ্ঞার সাথে তাদের সামনে নিজের ধর্মবিশ্বাস স্পষ্ট করেছেন। যুবকদের
    উদ্দেশে ক্ষুরধার প্রশ্ন ছুড়ে পূর্বপুরুষদের মিথ্যা ইলাহ নিয়ে তাদের নতুনভাবে
    ভাবতে শিখিয়েছেন, নিজেদের বিবেকের কাছে প্রশ্ন ছুড়তে শিখিয়েছেন। কয়েদিদের
    কাছে প্রকৃত ইলাহের পরিচয় তুলে ধরে এবং তাদের মাঝে | প্রচলিত শিরক খণ্ডন করার
    মাধ্যমে তাওহিদের দাওয়াত দিয়েছেন। | অবশেষে তাঁর আহ্বানে সাড়া দিয়ে জেলখানার
    সকল কয়েদি ঈমান এনে বিশ্বাসীদের কাতারে শামিল হয়েছে।<br /><br />এখান থেকে
    শিক্ষা এটাই, একজন দাঈর নিকট পৃথিবীর কোনো স্থানই, কোনো পরিস্থিতিই দাওয়াতি
    পরিসীমার বাইরে নয়। আর দাঈ হিসেবে দাওয়াতি অভিযাত্রা শুরুর আগে সর্বপ্রথম উত্তম
    আখলাকের অধিকারী হতে হবে। কুরআনের একজন দাঈ দল-মত-জাতি-ধর্ম-বর্ণনির্বিশেষে সবার
    কাছে কুরআনের দাওয়াত পৌঁছাবেন। দাঈর কাছে কোনো ভেদাভেদ নেই। যিনি এই ভেদাভেদ
    করবেন, তিনি প্রকারান্তরে এই মহান দায়িত্বের মর্যাদাহানিই করবেন।<br /><br />একজন
    পটেনশিয়াল দাঈর দাওয়াতি এরিয়া গোটা বিশ্ব। নারী-পুরুষ, যুবক-বৃদ্ধ,
    মুসলিম-অমুসলিম, আস্তিক-নাস্তিক যে কেউ তার অডিয়েন্স হতে পারে। সবার সাথেই তার
    সুসম্পর্ক থাকা উচিত। যত বেশি মানুষকে আমরা কুরআনের কথা শোনাতে পারব এবং ইসলামের
    সৌন্দর্যের প্রতি আকৃষ্ট করতে পারব, তত বেশি মানুষ সত্যকে চিনতে পারবে। সঠিক
    জীবনদর্শন সম্পর্কে জানতে পারবে।<br /><br />একজন ডাক্তার যেমন সবাইকে চিকিৎসা
    দেয়, ঠিক তেমনি একজন দাঈও কুরআনের আলো দিয়ে সবাইকে আলোকিত করবেন, পরম | মমতায়
    সবাইকে আগলে রাখবেন। তাই দাঈদের দলীয় সংকীর্ণতায় | আবদ্ধ রাখা বা তাদের কোনো
    দলের ট্যাগ লাগানো অনুচিত। এতে দাওয়াতি অঙ্গনে তার সর্বজনীনতা প্রশ্নবিদ্ধ
    হয়।<br /><br />একজন দাঈ হবেন ইনক্লুসিভ, অ্যাকোমডেটিভ ও আউটগোইং। তার কাজের
    ক্ষেত্র হবে সুপ্রশস্ত যাতে তিনি নিজের সবটুকু উজাড় করে দিয়ে বাণীবাহকের কাজ
    করে যেতে পারেন, কল্যাণের বাণী জাতির সামনে উপস্থাপন করতে পারেন, প্রাণবন্ত মনে
    কথা বলতে পারেন এবং কনস্ট্রাকটিভলি সবার কাছে ইসলামের সুমহান শাশ্বত বাণী শুথলি
    তুলে ধরতে পারেন। মিম্বারে কিংবা মঞ্চে, অনলাইনে কিংবা অফলাইনে, কী-বোর্ডে কিংবা
    ক্যামেরার সামনে; সবখানে একজন দাঈর অবাধ বিচরণ নিশ্চিত করা অপরিহার্য।<br /><br />সংকীর্ণ
    মানসিকতা, দলান্ধতা ও মতান্ধতা দাঈদের কাজের ক্ষেত্রকে সংকুচিত করে এবং তাদের
    কাজের আউটপুটও অনেকাংশে কমিয়ে দেয়। অহিংসা, উদারতা এবং সকলের প্রতি
    হিতাকাঙ্ক্ষামূলক মানসিকতা, একজন দাঈকে নিয়ে যেতে পারে অনন্য উচ্চতায়, যা কিনা
    হতে পারে লাখো মানুষের হিদায়াতের মাধ্যম এবং গোটা জাতি পুনর্গঠনের উপলক্ষ্য।
    যেমনটি ইউসুফ (আ.) তাঁর ইমপ্যাক্টফুল দাওয়াত দিয়ে গোটা মিশরবাসীকে তাওহিদের
    ছায়াতলে নিয়ে এসেছিলেন।
</div>
<p>
    <br />ইউসুফ (আ.)-এর এ দাওয়াতে কয়েদিদের অনেকেই ঈমানের ঘোষণা দিলো।
    যে দুজন স্বপ্নের ব্যাখ্যা জিজ্ঞেস করেছিল, ঈমানের ঘোষণা দিলো তারাও। এরপর ইউসুফ
    (আ.) তাদের স্বপ্নের ব্যাখ্যা করে দিলেন। তিনি বললেন-<br /><br />أَمَّا أَحَدُ
    كُمَا فَيَسْقِى رَبَّهُ خَمْرًا وَأَمَّا الْآخَرُ فَيُصْلَبُ يُصَاحِبَي السجن
    فَتَأْكُلُ الطَّيْرُ مِنْ رَّأْسِهِ قُضِيَ الْأَمْرُ الَّذِي فِيْهِ
    تَسْتَفْتِينِ - <br /><br /><br />হে আমার সঙ্গীদ্বয়! তোমাদের দুজনের একজন তার
    প্রভুকে মদ পান করাবে। আর অন্যজনকে শুলে দেওয়া হবে, পাখি তার মস্তক ঠুকরে খাবে।
    তোমরা দুজন যে সম্পর্কে জানতে চেয়েছ, তার ফয়সালা হয়ে গেছে।' (সূরা ইউসুফ :
    ৪১)<br /><br />অর্থাৎ, তোমাদের যে জন আঙুর নিংড়ে মদ বানানোর স্বপ্ন দেখেছে, সে
    কিছুদিনের মধ্যেই জেল থেকে মুক্তি পাবে। আর রাজা তাকে পূর্বের চাকরিতে পুনর্বহাল
    রাখবেন ।<br /><br />আর যে স্বপ্নে দেখেছ মাথায় রুটির ঝুড়ি নিয়ে যাচ্ছ আর পাখি
    তা থেকে ঠুকরে ঠুকরে খাচ্ছে, তাকে শূলে চড়ানো হবে। দেওয়া হবে মৃত্যুদণ্ড ।<br /><br /><br />ইউসুফ
    (আ.) যে ব্যাখ্যা দিলেন- বাস্তবেও ঘটল তা-ই। কিছুদিন পর একজনকে শূলে চড়ানো হলো।
    অন্যজনকে মুক্তি দেওয়া হলো।<br /><br />وَقَالَ لِلَّذِي فَنَّ أَنَّهُ نَاجِ
    مِنْهُمَا اذْكُرْنِي عِنْدَ رَبِّكَ -<br /><br />
    &ldquo;তাদের দুজনের যে মুক্তি পাবে বলে সে (ইউসুফ) মনে করল, তাকে
    বলল&mdash;তোমার প্রভুর কাছে আমার কথা বোলো।' (সূরা ইউসুফ : ৪২)<br /><br />অর্থাৎ,
    যাকে মুক্তি দেওয়া হলো তাকে উদ্দেশ্য করে ইউসুফ (আ.) বললেন- তুমি রাজার কাছে
    আমার কথা সবিস্তারে খুলে বলবে যে, আমি নির্দোষ হয়েও কারাবন্দি জীবন কাটাচ্ছি। সে
    রাজার কাছে তাঁর কথা আলোচনা করার প্রতিশ্রুতি দিয়ে বেরিয়ে গেল জেলখানা থেকে। আর
    বলবৎ হলো পূর্বের চাকরিতে।<br /><br />فَأَنسَهُ الشَّيْطَنُ ذِكْرَ رَبِّهِ
    فَلَبِثَ فِي السِّجْنِ بِضْعَ سِنِينَ -<br /><br />&ldquo;কিন্তু শয়তান তাকে
    তার প্রভুর কাছে ইউসুফের কথা বলতে ভুলিয়ে দিলো। ফলে ইউসুফ জেলে থেকে গেল বেশ
    কয়েক বছর।' (সূরা ইউসুফ : ৪২)<br /><br />লোকটি বাদশার কাছে ইউসুফ (আ.)-এর কথা
    বলতে ভুলে যাওয়ায় তাঁর কারামুক্তি আরও বিলম্বিত হয়ে গেল। ফলে আরও বেশ কয়েক
    বছর তাঁকে কারাগারে কাটাতে হলো। ইউসুফ (আ.) কত বছর কারাগারে ছিলেন, এর কোনো
    সুস্পষ্ট প্রমাণ আমাদের কাছে নেই। তবে কোনো কোনো মুফাসসির সাত বছর, কেউ কেউ ১০
    বছর, আবার কেউ ১৪ বছরের কথাও বলেছেন।<br />
</p>
<div class="bg">
    <strong>দাওয়াত ও এর সর্বজনীন ভিত্তি</strong>
    <br />দাওয়াতের কাজ সব জায়গায় করা যায়। পৃথিবীর প্রতিটি জায়গা হচ্ছে আমাদের দাওয়াতি অঙ্গন;
    এমনকি জেলখানাও। যদি একজন দাঈ জেলে | যায়, সেখানেও সে দাওয়াতি কাজ করে চলে
    অবিরাম। আমরা ইউসুফ | (আ.)-এর জীবনীতে দেখতে পাই এর বাস্তব নমুনা।<br /><br />ইউসুফ
    (আ.) কারাগারে পৌঁছলে সাথে আরও দুজন অভিযুক্ত যুবক | কারাগারে প্রবেশ করে। তাদের
    একজন বাদশাহকে মদ পান করাত।<br /><br />এবং অপরজন ছিল বাদশার বাবুর্চি।
    ইবনে কাসির তাফসিরবিদগণের বরাত দিয়ে লেখেন- 'তারা উভয়েই বাদশার খাদ্যে বিষ
    মেশানোর দায়ে অভিযুক্ত হয়ে জেলে আসে। তখনও মামলার তদন্ত চলছিল। বাকি ছিল
    চূড়ান্ত রায়। তারা জেলে এসে ইউসুফ (আ.)-এর সততা, বিশ্বস্ততা, ইবাদতগুজারি ও
    স্বপ্ন ব্যাখ্যাদানের ক্ষমতা সম্পর্কে জানতে পারে। তখন তারা তাঁর নৈকট্যলাভে
    সচেষ্ট হয়। পরিণত হয় ঘনিষ্ঠ বন্ধুতে। বন্ধুত্বের এই সুযোগ ইউসুফ (আ.) তাওহিদের
    দাওয়াতে কাজে লাগান। তাতে ইঙ্গিত মেলে, সম্ভবত কারাগারেই ইউসুফ (আ.)- কে নবুয়ত
    দান করা হয়।'<br /><br />তাঁর জেলখানার সঙ্গীদ্বয় এবং তাদের নিকটে প্রদত্ত
    দাওয়াতের বিবরণ আল্লাহ দিয়েছেন&mdash;'ইউসুফের সাথে কারাগারে দুজন যুবক প্রবেশ
    করল। তাদের একজন বলল- আমি স্বপ্নে দেখলাম, আমি মদ নিংড়াচ্ছি। অপরজন বলল- আমি
    দেখলাম, আমি মাথায় করে রুটি বহন করছি আর তা থেকে পাখি ঠুকরে ঠুকরে খেয়ে নিচ্ছে।
    আমাদের এই স্বপ্নের ব্যাখ্যা বলে দিন। কেননা, আমরা আপনাকে সৎকর্মশীলগণের
    অন্তর্ভুক্ত দেখতে পাচ্ছি।<br /><br />ইউসুফ বলল- 'তোমাদের প্রত্যহ যে খাদ্য দান
    করা হয়, তা তোমাদের কাছে আসার আগেই আমি তার ব্যাখ্যা বলে দিতে পারি। এ জ্ঞান
    আমার পালনকর্তা আমাকে দান করেছেন। আমি ওইসব লোকের ধর্ম ত্যাগ করেছি, যারা আল্লাহর
    প্রতি বিশ্বাস পোষণ করে না এবং আখিরাতকে | অস্বীকার করে।<br /><br />আমি আমার
    পিতৃপুরুষ ইবরাহিম, ইসহাক ও ইয়াকুবের ধর্ম অনুসরণ করি। আমাদের জন্য শোভা পায়
    না, আমরা কোনো বস্তুকে আল্লাহর অংশীদার করি। এটা আমাদের প্রতি এবং অন্য সব লোকের
    প্রতি আল্লাহর বিশেষ অনুগ্রহ। কিন্তু অধিকাংশ লোক কৃতজ্ঞতা স্বীকার করে না।'<br /><br />অতঃপর
    তিনি সাথিদের প্রতি তাওহিদের দাওয়াত দিয়ে বলেন- হে আমার কারাগারের বন্ধুদ্বয়।
    পৃথক পৃথক অনেক উপাস্য ভালো, না পরাক্রমশালী এক আল্লাহ?<br /><br />"তোমরা
    আল্লাহকে ছেড়ে নিছক কতগুলো নামের পূজা করে থাকো। যেগুলো তোমরা ও তোমাদের
    বাপ-দাদারা সাব্যস্ত করে নিয়েছ।<br /><br />এদের পক্ষে আল্লাহ কোনো প্রমাণ
    অবতীর্ণ করেননি। আল্লাহ ব্যতীত কারও বিধান দেওয়ার ক্ষমতা নেই। তিনি আদেশ
    দিয়েছেন, তাঁকে | ব্যতীত তোমরা অন্য কারও ইবাদত করো না। এটাই সরল পথ। কিন্তু
    অধিকাংশ লোক তা জানে না।<br /><br />এভাবে দাওয়াত দেওয়ার পর তিনি স্বীয়
    সাথিদ্বয়ের প্রশ্নের জওয়াব দিতে শুরু করলেন&mdash;'হে কারাগারের সাথিদ্বয় !
    তোমাদের একজন তার মনিবকে মদ্যপান করাবে এবং দ্বিতীয়জন, তাকে শূলে চড়ানো হবে।
    অতঃপর তার মস্তক থেকে পাখি (ঘিলু) খেয়ে নেবে। তোমরা যে বিষয়ে জানতে আগ্রহী, এর
    ব্যাপারে সিদ্ধান্ত হয়ে গেছে। অতঃপর যে ব্যক্তি সম্পর্কে (স্বপ্নের ব্যাখ্যা
    অনুযায়ী) ধারণা ছিল সে মুক্তি পাবে, তাকে ইউসুফ বলে দিলো, তুমি তোমার বাদশার
    কাছে আমার বিষয়ে আলোচনা করবে (যাতে আমাকে মুক্তি দেয়)। কিন্তু শয়তান তাকে তার
    বাদশার কাছে বলার বিষয়টি ভুলিয়ে দেয়। ফলে তাকে আরও কয়েক বছর কারাগারে থাকতে
    হয়।<br /><br />আমরা জানি-চোর, বাটপার, বদমাইশ, খুনির মতো অপরাধীদের বসবাস
    জেলখানায়। তাদের সামলাতে অনেক সময় বেগ পেতে হয় কারা কর্তৃপক্ষের। সেখানে ইউসুফ
    (আ.) জেলে গিয়ে নিজ চরিত্রের | মাধুর্য ও বুদ্ধিমত্তা দিয়ে সবার মন জয় করে
    নেন।<br /><br />এতে কারা কর্তৃপক্ষ পুরো জেলখানা মনিটরিংয়ের দায়িত্ব ইউসুফের
    হাতে ছেড়ে দেন। ইউসুফ (আ.) যখন দেখলেন, জেলের সবার তাঁর প্রতি আস্থা তৈরি
    হয়েছে, তিনি তাদের মাঝে দাওয়াতি কাজ শুরু করেন। তাদের মাঝে বুনে দেন তাওহিদের
    বীজ।<br /><br />অতএব, দাওয়াতি কাজ সব জায়গায় করা যায়। এমন নয়&mdash;এখানে
    করা যাবে আর সেখানে করা যাবে না। অনলাইন, অফলাইন, মসজিদ, স্কুল, ন্যাশনালি,
    ইন্টারন্যাশনালি সবভাবেই করা যাবে। আর যে ব্যক্তি যে ময়দানেই দাওয়াতি কাজ করুক,
    তা ছোটো করে দেখার কোনো সুযোগ নেই। সূরা ইউসুফের এটিও একটি অতীব গুরুত্বপূর্ণ
    শিক্ষা ।
</div>
