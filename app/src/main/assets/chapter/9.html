<p>
    আল্লাহ তায়ালা ইউসুফ (আ.)-কে যখন কারামুক্ত করার ইচ্ছা করলেন, তখন তিনি মিশরের
    বাদশাহকে একটি ভয়ংকর স্বপ্ন দেখালেন।<br /><br />وَقَالَ الْمَلِكُ إِلى أَرى
    سَبْعَ بَقَرَتٍ سِمَانٍ يَأْكُلُهُنَّ سَبْعٌ عِجَافٌ وَسَبْعَ سُنُبُلَتٍ
    خُضْرٍ وَأُخَرَ يُبِسْتٍ<br /><br />&ldquo;রাজা বললেন- আমি স্বপ্নে দেখলাম,
    সাতটি হৃষ্টপুষ্ট গাভি, যাদের খাচ্ছে সাতটি জীর্ণশীর্ণ গাভি। আর দেখলাম, সাতটি
    সবুজ শিষ ও অন্য সাতটি শুকনো।' (সূরা ইউসুফ : ৪৩)<br /><br />অর্থাৎ, রাজা
    স্বপ্নে দেখলেন&mdash;নীলনদ থেকে সাতটি জীর্ণশীর্ণ গাভি উঠে এসে সাতটি মোটাতাজা
    শক্তিশালী গাভিকে গিলে খেয়ে ফেলছে। এ স্বপ্ন দেখে রাজা ভীত হলেন এবং সভাসদদের
    ডেকে জিজ্ঞেস করলেন-<br /><br />يَأَيُّهَا الْمَلَأُ افْتُونِي فِي رُ يَايَ
    إِنْ كُنْتُمْ لِلرُّهُ يَا تَعْبُرُونَ -<br /><br />"ওহে সভাসদগণ! তোমরা আমার
    স্বপ্নের ব্যাখ্যা করো, যদি তোমরা ব্যাখ্যা করতে পারো।' (সূরা ইউসুফ : ৪৩)<br /><br />সভাসদগণ
    বলতে রাজার সেনাপতি, উজির-নাজির, গণক, জ্যোতিষী সবাইকেই বোঝানো হয়েছে। রাজা
    তাদের সবার কাছেই স্বপ্নের ব্যাখ্যা জিজ্ঞেস করলেন, কিন্তু কেউই এ স্বপ্নের
    ব্যাখ্যা দিতে পারল না। রাজার সভাসদ, সেনাপতি, উজির-নাজির, জ্যোতিষী ও গণকমণ্ডলী
    সকলেই সে জটিল স্বপ্নের তাৎপর্য বর্ণনা করতে নিজেদের অক্ষমতা প্রকাশ করল। তিনি
    তাদের আরও সময় দিলেন। কিন্তু সময় পার হয়ে গেলেও তারা যথার্থ ব্যাখ্যা না দিতে
    পেরে বলল-<br /><br />أَضْغَاثُ أَحْلامٍ وَمَا نَحْنُ بِتَأْوِيْلِ الْأَحْلَامِ
    بِعْلِمِينَ<br /><br />&ldquo;এটা তো স্পষ্ট অলীক স্বপ্ন! আমরা এরূপ স্বপ্নের
    ব্যাখ্যায় অভ্যস্ত নই।' (সূরা ইউসুফ : 88 )<br /><br />রাজার এই স্বপ্ন নিয়ে
    আলোচনা হতে লাগল পুরো মিশরজুড়ে। একপর্যায়ে এ স্বপ্নের কথা রাজার মদ পরিবেশকের
    কানেও গেল। জেল থেকে মুক্তির পর সে রাজার মদ পরিবেশনের দায়িত্বে নিয়োজিত
    হয়েছিল। এত বছর পর রাজার স্বপ্নের কথা শুনে তার মনে পড়ে গেল জেলখানার ইউসুফ
    (আ.)-এর কথা। তখন সে ইউসুফ (আ.)-এর গুণাবলি, স্বপ্ন ব্যাখ্যায় তাঁর অগাধ
    পাণ্ডিত্য এবং মজলুম হয়ে কারারুদ্ধ হওয়ার কথা বর্ণনা করে বলল-<br /><br />وَقَالَ
    الَّذِي نَجَا مِنْهُمَا وَاذَكَرَ بَعْدَ أُمَّةٍ أَنَا أَنَيْتُكُمْ
    بِتَأْوِيلِهِ فَأَرْسِلُونِ - <br /><br /><br />&ldquo;দুজন কারাবন্দির মধ্যে
    যে মুক্তি পেয়েছিল এবং দীর্ঘকাল পর তার স্মরণ হলে সে বলল- আমি এর তাৎপর্য
    তোমাদের জানিয়ে দেবো। কাজেই তোমরা আমাকে পাঠাও।' (সূরা ইউসুফ : ৪৫)<br /><br />অর্থাৎ,
    রাজার মদ পরিবেশকের মনে পড়ার সাথে সাথে সে রাজাকে জানাল, জেলে ইউসুফ নামে একজন
    ভদ্রলোক আছেন, তিনি নিশ্চয়ই এ স্বপ্নের সঠিক ব্যাখ্যা দিতে পারবেন। জেলে
    থাকাবস্থায় আমি ও আমার এক সঙ্গী স্বপ্ন দেখেছিলাম। তিনি আমাদের দুজনের স্বপ্নের
    ব্যাখ্যা করেছিলেন। আর দুজনের ব্যাপারেই তাঁর ব্যাখ্যা সত্য হয়েছিল। সুতরাং পুরো
    মিশরের কেউই যদি এ স্বপ্নের ব্যাখ্যা না পারে, তবুও ইউসুফ পারবেন। অতএব, আমাকে
    তাঁর কাছে পাঠানো হোক।<br /><br />রাজা বললেন-'কে এই ইউসুফ? এ নাম তো কখনো
    শুনিনি। তাঁকে নিয়ে এসো আমার কাছে।' অবশেষে রাজার মদ পরিবেশক জেলখানায় ইউসুফ
    (আ.)-এর কাছে গিয়ে তাঁকে বললেন&mdash;<br /><br />يُوسُفُ أَيُّهَا الصِّدِيقُ
    أَفْتِنَا فِي سَبْعِ بَقَرَتٍ سِمَانٍ يَأْكُلُهُنَّ سَبْعٌ عِجَافٌ وَسَبْعِ
    سُنْبُلَتٍ خُضْرٍ وَأَخَرَ يَبِسَتٍ لَّعَلِّي أَرْجِعُ إِلَى النَّاسِ
    لَعَلَّهُمْ يَعْلَمُونَ<br /><br />হে সত্যবাদী ইউসুফ! সাতটি হৃষ্টপুষ্ট গাভি,
    যাদের খাচ্ছে জীর্ণশীর্ণ সাতটি গাভি। আর সাতটি সবুজ শিষ ও অন্য সাতটি শুকনো
    (আমাদের এর ব্যাখ্যা জানিয়ে দিন)। যাতে আমি লোকদের কাছে ফিরে যেতে পারি এবং তারা
    তা অবগত হতে পারে।' (সূরা ইউসুফ : ৪৬)<br /><br />অর্থাৎ, রাজা স্বপ্ন দেখেছেন,
    সাতটি মোটাতাজা গাভিকে সাতটি জীর্ণশীর্ণ গাভি খেয়ে ফেলছে। আর সাতটি সবুজ গমের
    শিষ ও সাতটি শুকনো শিষ। এ স্বপ্নের ব্যাখ্যা কী?<br /><br />ইউসুফ (আ.) আল্লাহ
    প্রদত্ত জ্ঞানের আলোকে বললেন, আমি মিশরে এক ভয়াবহ দুর্ভিক্ষের আশঙ্কা করছি। এ
    স্বপ্ন তারই পূর্বাভাস। এ দুর্ভিক্ষ থেকে মুক্তির পথও আমি তোমাকে বাতলে দিচ্ছি।
    শোনো-<br /><br />تَزْرَعُونَ سَبْعَ سِنِينَ دَابًا فَمَا حَصَدْتُمْ فَذَرُوهُ
    فِي سُنْبُلَةٍ إِلَّا قَلِيْلًا مِمَّا تَأْكُلُونَ<br /><br />'আগামী সাত বছর
    তোমরা একনাগাড়ে চাষাবাদ করবে। অতঃপর ফসল কাটার সময় তোমরা যে সামান্য পরিমাণ
    খাবে, তা বাদে বাকি অংশ শিষসমেত সংরক্ষণ করবে।' (সূরা ইউসুফ : ৪৭)<br /><br />শিষসমেত
    ফসল সংরক্ষণ করলে তা পচবে না এবং তাতে পোকায়ও ধরবে না। এ সাত বছর পর আসবে
    দুর্ভিক্ষ।<br /><br />ثُمَّ يَأْتِ مِنْ بَعْدِ ذلِكَ سَبْعٌ شِدَادٌ يَأْكُلْنَ
    مَا قَدَّمْتُمْ لَهُنَّ إِلَّا قَلِيلًا مِنَا تُحْصِنُونَ <br /><br />এরপর
    আসবে সাতটি কঠিন বছর। এ সময়ের জন্য পূর্বে যা তোমরা সঞ্চয় করেছিলে, তা লোকেরা
    খাবে। কেবল সেই অল্পটুকু বাদে, যা তোমরা সঞ্চয় করবে।' (সূরা ইউসুফ : ৪৮)<br /><br />অর্থাৎ,
    ফসল উৎপাদিত হওয়ার সাত বছরে তোমরা যা সংরক্ষণ করবে, পরের সাত বছরে তা দিয়ে
    তোমরা এ দুর্ভিক্ষের মোকাবিলা করবে।<br />
</p>
<div class="bg">
    <strong>
    জাতির ভবিষ্যৎ : একজন আদর্শ নেতার দূরদর্শিতা</strong>
    <br />সরকারি রিসোর্সগুলোর সুষম বণ্টন জরুরি। এজন্য যদি
    যথাযথ পরিকল্পনা ও প্রতিস্থাপন করা না হয়, তাহলে দেশে একধরনের অস্থিরতা তৈরি
    হবে- যা আমরা আমাদের বাংলাদেশে দেখছি।<br /><br />আল্লাহ তায়ালা আমাদের
    সবুজ-শ্যামল একটা চমৎকার বাংলাদেশ দিয়েছেন। এর প্রাকৃতিক সৌন্দর্য অপরূপ, জমি
    খুব উর্বর। সব মিলিয়ে অনেক সম্ভাবনাময় আমাদের এই সোনার বাংলা। কিন্তু আমাদের
    সরকার যদি দেশের রিসোর্সগুলোর যথাযথ ব্যবহার নিশ্চিত করতে না পারে, তাহলে তার
    সুষম বণ্টন যেমন সম্ভব নয়, তেমনি তা থেকে কাঙ্ক্ষিত সাফল্য অর্জনও অসম্ভব হয়ে
    পড়বে।<br /><br />আমরা যদি আন্তর্জাতিকভাবে কক্সবাজারকে একটা সুবিশাল পর্যটন
    এলাকা হিসেবে হাইলাইট করতে পারি, ঢাকা থেকে মানুষ বিমান ও ট্রেনে সরাসরি
    কক্সবাজার যেতে পারে, তাহলে তা আমাদের জন্য বয়ে আনতে পারে অনেক বড়ো আর্থিক
    সুফল। অনুরূপ কাঞ্চনজঙ্ঘা ও সিলেটের বিভিন্ন এরিয়াকে যদি আমরা হাইলাইট করতে
    পারি, আমাদের দেশের সমগ্র পর্যটন স্পট ও প্রোডাক্টগুলো যদি প্রমোট করতে পারি,
    তাহলে তা হবে আমাদের অনেক বড়ো অর্জন।<br /><br />বিভিন্ন দেশ তাদের অতি সামান্য
    প্রোডাক্টকে হাইলাইট করে বিশ্বব্যাপী তার ব্র্যান্ডিং করছে, অথচ আমাদের দেশে দেখি
    ভিন্ন চিত্র। একসময় আমাদের দেশে পাটশিল্পের ছিল জয়জয়কার অবস্থা, কিন্তু আজ তা
    ধ্বংসের মুখে; অথচ ইন্ডিয়াতে এখনও জুট কটন দিয়ে পাঞ্জাবি তৈরি হচ্ছে। আর সেসব
    পাঞ্জাবিতে আমাদের দেশীয় মার্কেট সয়লাব।<br /><br />ইউসুফ (আ.)-এর ঘটনার সাথেও
    এই রিসোর্স ম্যানেজমেন্টের মিল রয়েছে। দুর্ভিক্ষের সাত বছর মিশরে কিন্তু নতুন
    কোনো ফল-ফসল উৎপন্ন হয়নি। এ সময় তিনি সেখানে যা করেছেন, তা হলো রিসোর্সের সুষম
    বণ্টন। তিনি বলেছেন-<br /><br />تَزْرَعُونَ سَبْعَ سِنِينَ دَابًا فَمَا
    حَصَدْتُمْ فَذَرُوْهُ فِي سُنْبُلِةٍ إِلَّا قَلِيلًا مِمَّا<br /><br />"আগামী
    সাত বছর তোমরা একনাগাড়ে চাষ করবে। অতঃপর ফসল কাটার সময় তোমরা যে সামান্য পরিমাণ
    খাবে, তা বাদে বাকি অংশ শিষসমেত সংরক্ষণ করবে।<br /><br />তারপর দুর্ভিক্ষ চলে
    এলে আমরা জনগণের মধ্যে খাদ্য বিতরণ করব। আর যারা বহির্বিশ্ব থেকে দুর্ভিক্ষের
    কবলে পড়ে আসবে, তাদের কাছে আমরা খাবার বিক্রি করব। ফলে আমাদের অর্থনীতির ভিত আরও
    মজবুত হবে।<br /><br />কত চমৎকারভাবে তিনি সরকারি রিসোর্সটা হ্যান্ডেল করলেন।
    দেশের কী পরিমাণ রিসোর্স আছে, এরচেয়ে বড়ো কথা হলো- আপনি কীভাবে তা পরিচালনা
    করছেন।<br /><br />সুতরাং রাষ্ট্রীয় পর্যায়ে রিসোর্স ম্যানেজমেন্ট অতীব
    গুরুত্বপূর্ণ একটি বিষয়। সামগ্রিকভাবে আমাদের দেশের যে জাতীয় সম্পদ আছে, সেসবের
    সর্বোচ্চ উপকার পাওয়ার জন্য সুন্দরভাবে তা পরিচালনা করা এবং<br /><br />সেগুলোর
    সুষ্ঠু ব্যবহার নিশ্চিত করা আবশ্যক।<br /><br />সবশেষে, রিসোর্স ম্যানেজমেন্টের
    মাধ্যমে ইউসুফ (আ.) যেভাবে মিশরকে দুর্ভিক্ষের কবল থেকে বাঁচিয়েছিলেন, তেমনি
    আমাদের দেশীয় রিসোর্সগুলো সুষ্ঠুভাবে পরিচালনা ও তার যথাযথ ব্যবহার সুনিশ্চিত
    করার মাধ্যমে আর্থিক মন্দা থেকে আমাদের দেশকে বাঁচানো সম্ভব হবে।
</div>
<p>
    <br />ثُمَّ يَأْتِي مِنْ بَعْدِ ذَلِكَ عَامٌ فِيهِ يُغَاثُ
    النَّاسُ وَفِيهِ يَعْصِرُونَ -<br /><br />এরপর আসবে একটা বছর, যখন
    মানুষের জন্য প্রচুর বৃষ্টিপাত হবে আর মানুষ প্রচুর ফলের রস নিংড়াবে।' (সূরা
    ইউসুফ : ৪৯)<br /><br />দুর্ভিক্ষের সাত বছর অতিক্রান্ত হওয়ার পর প্রচুর পরিমাণ
    বৃষ্টিপাত হবে। এতে নীলনদের জোয়ারের পানি দ্বারা সিক্ত হবে পুরো মিশর। ফলে
    চতুর্দিক হয়ে উঠবে শস্য-শ্যামল ও তরতাজা। প্রচুর পরিমাণ আঙুর উৎপন্ন হবে, যা
    থেকে মানুষ রস নিংড়াবে। জয়তুন থেকে বের করবে তেল। দুধ দোহন করবে চতুষ্পদ জন্তু
    থেকে। পুরো মিশর আবার ফল- ফসলে সমৃদ্ধ হয়ে উঠবে।<br /><br />وَقَالَ
    الْمَلِكُ الْتُونِي بِه -<br /><br />*রাজা বলল- তোমরা তাঁকে আমার কাছে নিয়ে
    এসো। (সূরা ইউসুফ : ৫০)<br /><br />রাজার মদ পরিবেশক রাজার কাছে ফিরে এসে
    স্বপ্নের ব্যাখ্যা শোনাল, যা শুনে রাজা বিস্ময়াভিভূত হয়ে বললেন-'এ ব্যাখ্যা তো
    সত্যিই আমার স্বপ্নের সাথে সামঞ্জস্যপূর্ণ। আর এ স্বপ্ন যেহেতু মিশরে দুর্ভিক্ষ
    আসার পূর্বাভাস, তাই আমরা এখন থেকেই তা মোকাবিলার প্রস্তুতি নিতে পারব। ফলে
    দুর্ভিক্ষের সময় আমাদের খুব একটা বিপদে পড়তে হবে না।<br /><br />রাজা মদ
    পরিবেশককে বললেন- 'আমাদের রাষ্ট্রের এ বিরাট সংকটময় মুহূর্তে যিনি এত বড়ো তথ্য
    দিয়ে সহযোগিতা করলেন, তাঁকে নিয়ে এসো আমার কাছে। আমি তাঁকে দেখতে চাই।' এবার
    রাজার বার্তাবাহক জেলখানায় চলে গেল।<br /><br />فَلَمَّا جَاءَهُ الرَّسُوْلُ
    قَالَ ارْجِعْ إِلَى رَبِّكَ فَسُلْهُ مَا بَالُ النِّسْوَةِ الَّتِي قَطَعْنَ
    أَيْدِيَهُنَّ إِنَّ رَبِّي بِكَيْرِهِنَّ عَلِيمٌ -<br /><br />&ldquo;দূত তাঁর
    কাছে এলে ইউসুফ বলল, তোমার প্রভুর কাছে ফিরে যাও এবং তাঁকে জিজ্ঞেস করো, সেই
    মহিলাদের ব্যাপারটি কী, যারা তাদের হাত কেটে ফেলেছিল? আমার প্রতিপালক অবশ্যই
    তাদের কৌশল সম্পর্কে অবগত।' (সূরা ইউসুফ : ৫0)<br /><br />রাজার দূত জেলখানায়
    ইউসুফ (আ.)-এর কাছে এসে তাঁকে মুক্তির বার্তা শোনাল। দেখাল রাজার আনুষ্ঠানিক
    নিমন্ত্রণপত্র। কিন্তু ইউসুফ (আ.) জানালেন&mdash;আমাকে যে মিথ্যা অপবাদের কারণে
    জেলে আটক করা হয়েছে, তার সুরাহা না হওয়া পর্যন্ত আমি জেলখানা থেকে বের হব না।
    মিশরের রমণীরা; বিশেষ করে আজিজে মিশরের স্ত্রী আমাকে যে কুপ্রস্তাব দিয়ে
    প্ররোচিত করেছিল, তা প্রত্যাখ্যানের কারণেই মূলত আমাকে কারাবরণ করতে হয়েছে। আমি
    চাই, এ ঘটনার নিরপেক্ষ তদন্ত হোক। এরপর আমি কারাগার থেকে বের হব।<br /><br /><br />দূত
    জেল থেকে ফিরে রাজাকে ইউসুফ (আ.)-এর বক্তব্য জানাল। রাজা মূলত এ ঘটনার কিছুই
    জানতেন না। কারণ, ঘটনা ঘটেছিল গভর্নরের স্ত্রীর সাথে। গভর্নর হচ্ছেন রাজার
    পরবর্তী স্তরের লোক। গভর্নরের সব ব্যাপার রাজার জানার কথাও নয়।<br /><br />অতএব,
    রাজা বিষয়টির মীমাংসা করার জন্য গভর্নরের স্ত্রী জুলাইখা ও তার সঙ্গীদের ডেকে
    উপস্থিত করলেন এবং তাদের কাছে জিজ্ঞেস করলেন&mdash;<br /><br />مَا خَطْبُكُنَّ
    إِذْ رَاوَدْتُنَ يُوْسُفَ عَنْ نَّفْسِهِ قُلْنَ حَاشَ لِلَّهِ مَا عَلِمْنَا
    عَلَيْهِ مِنْ سُوءٍ قَالَتِ امْرَأَتُ الْعَزِيزِ الْكُنَ حَصْحَصَ الْحَقُّ ۖ
    أَنَا رَاوَدْتُهُ عَنْ نَفْسِهِ وَإِنَّهُ لَمِنَ الصُّدِقِينَ<br /><br />&ldquo;তোমরা
    যখন ইউসুফ থেকে অসৎকাজ কামনা করেছিলে, কী হয়েছিল তোমাদের? তারা বলল, অদ্ভূত
    আল্লাহর মাহাত্ম্য, আমরা তাঁর মধ্যে কোনো দোষ দেখিনি। আজিজের স্ত্রী বলল, এখন
    সত্য প্রকাশিত হয়ে পড়েছে। আমিই তাঁকে প্ররোচনা দিয়েছিলাম। আর সে তো অবশ্যই
    সত্যবাদীদের অন্তর্ভুক্ত।' (সূরা ইউসুফ : ৫১)<br /><br />রাজার জিজ্ঞাসাবাদে
    জুলাইখা নির্দ্বিধায় স্বীকার করল, ইউসুফ একজন পূতপবিত্র মানুষ। তাঁর কোনো দোষ
    নেই। আমিই তাঁর প্রেমাসক্ত হয়ে কুপ্ররোচনা দিয়েছিলাম। কিন্তু সে নিজের
    পবিত্রতাকে কলুষিত হতে দেয়নি। নিশ্চয়ই সে সত্যবাদী। অনুপম চরিত্রের অধিকারী
    একজন পুরুষ।<br />
</p>
<div class="bg">
    <strong>স্থিরতা ও প্রজ্ঞা সুযোগের সদ্&zwnj;ব্যবহার</strong>
    <br />প্রত্যেকের জীবনেই অনেক সুযোগ আসে। তবে সুযোগ পেলেই তা লুফে নেওয়ার জন্য তাড়াহুড়া করা
    যাবে না; বরং সাবধানে ও বুঝেশুনে তা গ্রহণ বা বর্জন করতে হবে।<br /><br />ধরুন,
    একটি মিথ্যা মামলায় আপনাকে জেলে পাঠানো হলো। দীর্ঘ ১০ বছর কারাবাসের পর হঠাৎ
    শুনলেন, রাষ্ট্রপতি বিশেষ ক্ষমতাবলে আপনাকে মুক্ত করার নির্দেশ দিয়েছেন।
    কারামুক্ত হওয়ার জন্য এটি অবশ্যই একটি সুযোগ। তাই বলে নির্দোষ প্রমাণিত না হয়ে
    জেল থেকে বেরিয়ে আসা আপনার জন্য আদৌ উচিত হবে না। এ বিষয়টি আমরা জানতে পারি
    ইউসুফ (আ.)-এর ঘটনা থেকে।<br /><br />ইউসুফ (আ.) মিশরের রাজার স্বপ্নের ব্যাখ্যা
    করে দিলে রাজা অত্যন্ত খুশি হয়ে তাকে কারামুক্ত করার নির্দেশ দেন। কিন্তু তিনি
    বললেন- না, এভাবে মিথ্যা অভিযোগ মাথায় নিয়ে আমি জেল থেকে বেরোব | না। তিনি
    অভিযোগের পুনঃতদন্তের আবেদন জানালেন। পুনঃতদন্তে | দেখা গেল&mdash;ইউসুফ (আ.)
    সম্পূর্ণ নির্দোষ। প্রকৃত দোষী জুলাইখা ও মিশরের নারীকুল।<br /><br />সুতরাং
    সুযোগ পেলেই তাড়াহুড়ো করা যাবে না। ধীরেস্থিরে বুঝেশুনে সিদ্ধান্ত নিতে হবে।
    নিজেকে ক্লিন রেখেই করতে হবে সুযোগ গ্রহণ।
</div>
<p>
    <br />ذلِكَ لِيَعْلَمَ أَنِّي لَمْ أَخُنُهُ بِالْغَيْبِ
    وَأَنَّ اللَّهَ لَا يَهْدِي كَيْدَ الْخَائِنِينَ -<br />এটা এজন্য, যাতে সে জানতে পারে, তার অনুপস্থিতিতে আমি তার প্রতি বিশ্বাসঘাতকতা করিনি। আর
    আল্লাহ বিশ্বাসঘাতকদের কৌশলকে কখনোই সফল হতে দেন না।' (সূরা ইউসুফ : ৫২)<br /><br />জেলখানায়
    ইউসুফ (আ.)-কে তাঁর নির্দোষিতার কথা জানানো হলে তিনি এই কথাগুলো বলেছিলেন। কতক
    তাফসিরকারকের মতে, ইউসুফ (আ.) রাজার কাছে বলেছিলেন এ কথাগুলো। আবার অনেকের মতে,
    এসব কথা ছিল জুলাইখার। এর দ্বারা উদ্দেশ্য ছিল&mdash;ইউসুফের অনুপস্থিতিতে তাঁকে
    মিথ্যা অপবাদ দিয়ে খেয়ানত ও বিশ্বাসঘাতকতা করব না; বরং নিঃসংকোচে আমি আমার ভুল
    স্বীকার করছি।<br /><br />আবার এটাও উদ্দেশ্য হতে পারে&mdash;আমি আমার স্বামীরও
    খেয়ানত করিনি এবং পাপ কাজে উদ্ধৃত হলেও বড়ো কোনো পাপে লিপ্ত হইনি ।<br /><br />وَمَا
    أُبَرِئُ نَفْسِي إِنَّ النَّفْسَ لَأَمَّارَةٌ بِالسُّوءِ إِلَّا مَا رَحِمَ
    رَبِّي إِنَّ رَبِّي غَفُورٌ<br /><br />&lsquo;তবে আমি নিজেকে দোষমুক্ত মনে করি
    না। নফস তো মন্দ কাজে প্ররোচিত করতেই থাকে, আমার প্রতিপালক যার প্রতি দয়া করেন
    সে ছাড়া। আমার প্রতিপালক বড়োই ক্ষমাশীল, বড়োই দয়ালু। (সূরা ইউসুফ : ৫৩)<br /><br />এ
    বাক্যটি যদি ইউসুফ (আ.)-এর উক্তি হয়, তাহলে এটা তাঁর পক্ষ থেকে আত্মবিনয়ের
    বহিঃপ্রকাশ। কেননা, এটা সুস্পষ্ট যে, সব দিক থেকেই তাঁর পবিত্রতা ও নিষ্কলুষতা
    প্রমাণিত হয়েছিল। আর এটা যদি জুলাইখার কথা হয়, তাহলে তা বাস্তবের ওপরই
    প্রতিষ্ঠিত। কারণ, সে নিজের অপরাধ এবং ইউসুফ (আ.)-কে ফুসলানো ও ব্যভিচারে
    উদ্বুদ্ধ করানোর কথা পুরোপুরি স্বীকার করেছিল। তবে অধিকাংশ মুফাসসিরের মতে, এ
    আয়াতে জুলাইখার আত্মার কথাই বলা হয়েছে; ইউসুফ (আ.)-এর আত্মা নয়।<br /><br />মানুষের
    নফস বা আত্মা তিন প্রকার। এক. নফসে আম্মারা। এটা মানুষকে শুধু খারাপের দিকে
    প্ররোচিত করে। দুই. নফসে মুতমাইন্না। এটা শুধু ভালোর দিকে আহ্বান করে। তিন. নফসে
    লাওয়ামা। এটা নফসে আম্মারা ও নফসে মুতমাইন্নার মাঝামাঝি অবস্থান করে। এটা ভালো ও
    মন্দ উভয়ের দিকেই ডাকে।<br /><br />ইউসুফ (আ.) নির্দোষ প্রমাণিত হলে মিশরের রাজা
    তাঁকে রাজকীয় সংবর্ধনা দিয়ে জেল থেকে মুক্ত করেন।<br /><br />وَقَالَ الْمَلِكُ
    التُونِي بِهَ اسْتَخْلِصُهُ لِنَفْسِى فَلَمَّا كَلَّمَهُ قَالَ إِنَّكَ
    الْيَوْمَ لَدَيْنَا<br /><br />&ldquo;রাজা বললেন-তাঁকে আমার কাছে নিয়ে এসো।
    আমি তাঁকে আমার ব্যক্তিগত সচিব নিযুক্ত করব। অতঃপর সে তার সাথে কথা বললে রাজা
    বলল, আজ আপনি আমাদের কাছে খুবই মর্যাদাশীল ও বিশ্বস্ত হিসেবে পরিগণিত।' (সূরা
    ইউসুফ : ৫৪)<br /><br />ইউসুফ (আ.) জেল থেকে বের হয়ে এলে রাজা তাঁর সাথে কথা
    বললেন। শুভেচ্ছা বিনিময় করলেন। রাজা উপলব্ধি করলেন-বুদ্ধিমত্তা, বিচক্ষণতা ও
    দূরদর্শিতার দিক থেকে সমকালীন লোকদের মধ্যে ইউসুফ (আ.) ছিলেন অপ্রতিদ্বন্দ্বী।
    তাই তিনি তাঁকে বললেন-হে ইউসুফ! আমার কাছে আপনি অনেক মর্যাদাবান। কারণ, গোটা
    রাজ্যকে দুর্ভিক্ষের কবল থেকে বাঁচানোর পরিকল্পনা আপনি আমাদের বাতলে দিয়েছেন।
    আপনি আমার কাছে বিশ্বস্তও।<br /><br />রাজা ইউসুফ (আ.)-এর যোগ্যতা ও প্রতিভায়
    মুগ্ধ হয়ে দুটি প্রশংসাসূচক শব্দ উচ্চারণ করলেন। 'মার্কিন' ও 'আমিন'। মার্কিন
    অর্থ হলো সম্মানিত (Honorable)। অর্থাৎ, আপনার স্থান ও মর্যাদা অনেক উঁচু। আপনি
    রাজ্যের যে পদে আসীন হতে ইচ্ছুক, আমরা আপনাকে সে পদেই অধিষ্ঠিত করব। আর আমিন অর্থ
    হলো বিশ্বস্ত (Trustworthy)। অর্থাৎ, আস্থা ও বিশ্বাসের কষ্টিপাথরেও আপনি
    উত্তীর্ণ । আপনার যেকোনো পরামর্শই গ্রহণযোগ্য।<br />
</p>
<div class="bg">
    <strong>কষ্টের সাথে স্বস্তি</strong>
    <br />কষ্টের সাথেই আছে স্বস্তি। কষ্টের অপর পিঠেই আনন্দ সম্ভার। এটাই পৃথিবীর নিয়ম। জীবনে উত্থান-পতন
    থাকবেই। একটু খেয়াল করলেই দেখা যায়&mdash; জীবনে বড়ো কোনো কষ্ট এলে তার পরপরই
    আসে অনাবিল সুখ ও স্বাচ্ছন্দ্য।<br /><br />ইউসুফ (আ.)-এর জীবনের দিকে লক্ষ করলে
    দেখতে পাই&mdash;শিশু অবস্থায় তিনি কূপে নিক্ষিপ্ত হয়েছিলেন। সেখান থেকে আল্লাহ
    তাঁকে পৌঁছে দিলেন রাজপ্রাসাদে । কূপে কষ্ট ভোগের পর তিনি পেলেন রাজপ্রাসাদের
    স্বস্তি।<br /><br />এরপর তিনি ১০ বছর জেলের কষ্ট ভোগ করলেন। অতঃপর আল্লাহ তাঁকে
    মুক্ত করলেন। দুর্ভিক্ষের দিনে তিনি খুব হার্ডওয়ার্ক করলেন। তারপর আল্লাহ
    তায়ালা তাঁকে ফিন্যান্স মিনিস্টার বানালেন, সুজলা- সুফলা শস্য-শ্যামলে রূপান্তর
    করে দিলেন মিশরকে। সাত বছর কষ্টের পর তিনি মিশরকে নিয়ে গেলেন এক অনন্য
    উচ্চতায়।<br /><br />আমাদের জীবনে এমন কষ্টকর সময় এলে তাতে ভেঙে পড়ার কোনো
    কারণ নেই। মনে করার কারণ নেই, এই বুঝি সব শেষ হয়ে গেল। আমার পুরো জীবনটা বোধ হয়
    কষ্ট-কণ্টকে ভরা। মনে রাখা উচিত, প্রত্যেক মানুষের জীবন একটিমাত্র অধ্যায়ে শেষ
    হয়ে যায় না। সেখানে যেমন গভীর রজনির হিমস্রোতের ধারা আছে, তেমনি আছে নান্দনিক
    সুকোমল প্রভাত।
</div>
<p><br />রাজা রাষ্ট্রীয় পদ অফার করলে ইউসুফ (আ.) জবাবে বললেন-<br /><br />اجْعَلْنِي عَلَى
    خَزَائِنِ الْأَرْضِ إِنِّي حَفِيظٌ عَلِيْمٌ -<br />
    'আমাকে দেশের ধনভান্ডারের দায়িত্ব দিন। আমি উত্তম রক্ষক, সুবিজ্ঞ।' (সূরা ইউসুফ
    : ৫৫)<br /><br />ইউসুফ (আ.) নিজ থেকে শস্যাগারের দায়িত্ব নেওয়ার ইচ্ছা প্রকাশ
    করলেন, যাতে আসন্ন দুর্ভিক্ষের মোকাবিলায় যথাযথ প্রস্তুতি নিতে পারেন। কারণ, সে
    যুগে শস্য সংরক্ষণের জ্ঞান ইউসুফ (আ.)-এর চেয়ে ভালো আর কারও জানা ছিল না। তাই
    তিনি নিজ থেকে এ দায়িত্ব চেয়েছিলেন, যাতে যথাযথভাবে খাদ্য গুদামজাত এবং
    প্রয়োজনের সময় তা মানুষের মাঝে সুষ্ঠুভাবে বণ্টন করতে পারেন।<br /><br />ইউসুফ
    (আ.) তাঁর জীবনের সুদীর্ঘ ধারাবাহিক পরীক্ষার পর এই প্রথম আনুষ্ঠানিকভাবে
    গণমানুষকে সেবা (Public Service) দেওয়ার সুযোগ পেয়েছেন। নিজের যোগ্যতাকে কাজে
    লাগানোর প্র্যাকটিক্যাল ফিল্ড পেয়েছেন। প্রাচীন সভ্যতার লীলাভূমি মিশরে নতুন এক
    দিগন্ত উন্মোচিত হতে যাচ্ছে তাঁর হাত ধরে। দুর্ভিক্ষের মুখোমুখি হতে যাচ্ছে- এমন
    একটি জাতিকে সঠিক পরিকল্পনা, প্রাণান্তকর প্রচেষ্টা এবং টিম ওয়ার্কের মাধ্যমে
    ক্ষয়ক্ষতির মাত্রা কমিয়ে আনতে নিজেই বইঠায় হাল ধরেছিলেন।<br /><br />সাধারণ
    অর্থে সরকারি পদ বা দায়িত্ব চাওয়া বৈধ নয়। কিন্তু ইউসুফ (আ.)- এর এ ঘটনা থেকে
    জানা যায় যদি কেউ মনে করে, জাতি ও রাষ্ট্রের ওপর অনাগত সংকট মোকাবিলায় যথাযথ
    পদক্ষেপ গ্রহণের যোগ্যতা আমার মাঝে সর্বাধিক বিদ্যমান, তাহলে নিজের যোগ্যতা
    অনুসারে বিশেষ কোনো পদ প্রার্থনা করা তার জন্য বৈধ।<br />
</p>
<div class="bg">
    <strong>নিজ যোগ্যতা প্রমাণের চেষ্টা</strong>
    <br />নিজের
    যোগ্যতা অনুযায়ী পদ লাভের চেষ্টা করা অত্যন্ত জরুরি। আপনি যে কাজের উপযুক্ত,
    তাতে পদায়ন হলে আপনি একটু বেশি কাজ করতে পারবেন, এটাই স্বাভাবিক। এজন্য
    প্রয়োজনে নিজের ঢোল নিজে পেটালেও ক্ষতি নেই।<br /><br />উদাহরণস্বরূপ, আপনি একজন
    ডাক্তার। সফরে যাচ্ছেন। হঠাৎ দেখলেন, একজন স্ট্রোক করেছে বা অসুস্থ হয়ে পড়েছে।
    সে যে রোগে আক্রান্ত, আপনি তার স্পেশালিস্ট। দেখলেন, অনেকেই তাকে সাহায্যের জন্য
    এগিয়ে এসেছে। কিন্তু তারা যেভাবে চেষ্টা করছে, তা তার জন্য ফলদায়ক নয়। এ
    অবস্থায় আপনার উচিত অবশ্যই নিজের পরিচয় দিয়ে | রোগীকে সঠিক চিকিৎসা দেওয়ার
    চেষ্টা করা।<br /><br /><br /><br /><br />ইউসুফ (আ.) এ কাজটিই করেছিলেন। তিনি
    স্বপ্নের ব্যাখ্যা দিলে রাজা। অত্যন্ত খুশি হয়ে তাঁকে কারামুক্ত করেন এবং বলেন-
    আমি আপনাকে আমার প্রাইভেট সেক্রেটারি বানাব। ইউসুফ বললেন- না। আপনি আমাকে বরং
    খাদ্যমন্ত্রী বানান। তাহলে আসন্ন দুর্ভিক্ষ মোকাবিলায় যা করণীয়, তা আমি করতে
    পারব। কারণ, এ ব্যাপারে আল্লাহ আমাকে | যথেষ্ট জ্ঞান দিয়েছেন।<br /><br />ইসলামে
    সাধারণত পদ চেয়ে নেওয়ার অনুমতি নেই। তবে ইউসুফ (আ.)-এর ঘটনা থেকে জানা যায়-
    ক্ষেত্রবিশেষে নিজ যোগ্যতার জানান দিয়ে পদ চেয়ে নেওয়া জরুরি। এটিও সূরা
    ইউসুফের একটি গুরুত্বপূর্ণ শিক্ষা।
</div>
<p>
    <br />এরপর আল্লাহ তায়ালা বলেন-<br /><br />وَكَذلِكَ
    مَكَنَّا لِيُوْسُفَ فِي الْأَرْضِ يَتَبَوَّاً مِنْهَا حَيْثُ يَشَاءُ نُصِيبُ
    بِرَحْمَتِنَا مَنْ نَشَاءُ وَلَا نُضِيعُ أَجْرَ الْمُحْسِنِينَ -<br /><br /><br />এভাবে
    আমি ইউসুফকে সে দেশে প্রতিষ্ঠিত করলাম। দেশের যেখানে ইচ্ছে সে নিজের স্থান করে
    নিতে পারত। আমি যাকে চাই, আমার রহমত দিয়ে ধন্য করি। আমি সৎকর্মশীলদের কর্মফল
    কখনো বিনষ্ট করি না।' (সূরা ইউসুফ : ৫৬)<br /><br />অর্থাৎ, নিজ ভাইদের দ্বারা
    হত্যার ষড়যন্ত্র, কূপে নিক্ষেপ, মিশরের বাজারে দাস হিসেবে বিক্রি, কারাগারে
    বন্দি-এত সব বিপদের পরও আমি তাঁকে মিশরের অর্থমন্ত্রীর পদে অধিষ্ঠিত করেছি। তাঁকে
    করেছি সর্বোচ্চ সম্মানে আসীন। ফলে সে এখন যেখানে চায়, সেখানেই বাস করতে পারবে।
    সমগ্র মিশরের শাসনক্ষমতা তাঁকে দান করেছি। এখন সে যেভাবে ইচ্ছা কর্তৃত্ববলে
    যেকোনো আদেশ জারি করতে পারবে।<br /><br />ইউসুফের মতো যারা ধৈর্যশীল হবে, তাদেরও
    আমি নিজ রহমতে জমিনে প্রতিষ্ঠিত করব। আর জেনে রেখো, যারা শত বিপদে থেকেও সৎকর্ম
    করে, আল্লাহ কখনো তাদের প্রতিদান বিনষ্ট করেন না।<br /><br />এরপর আল্লাহ
    বলেন-<br /><br />وَلَآجُرُ الْآخِرَةِ خَيْرٌ لِلَّذِينَ آمَنُوا وَكَانُوا
    يَتَّقُونَ<br /><br /><br />আর যারা ঈমান আনে এবং তাকওয়া অবলম্বন করে, তাদের
    জন্য আখিরাতের প্রতিদানই উত্তম।' (সূরা ইউসুফ : ৫৭)<br /><br />অর্থাৎ, আমি
    ইউসুফকে যে মর্যাদা দিয়েছি, তা তো দুনিয়ার সম্মান। আর আখিরাতের প্রতিদান তো
    জমাই থাকল। আখিরাতে যে প্রতিদান দেবো, তা আরও শ্রেষ্ঠ। কেননা, দুনিয়ার যাবতীয়
    সম্পদ ক্ষণস্থায়ী ও ধ্বংসশীল আর আখিরাতের সম্পদ চিরস্থায়ী ও অক্ষয়।<br /><br />
</p>
